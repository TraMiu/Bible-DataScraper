English, Bahnar
"Now the LORD spoke to Moses in the Wilderness of Sinai, in the tabernacle of meeting, on the first day of the second month, in the second year after they had come out of the land of Egypt, saying","Năr mônh khei 'bar, sơnăm mă 'bar, đơ̆ng rŏng kơ adrĕch bơngai Isơrael lĕch hlôi đơ̆ng char Êyiptơ, Kră Yang khan kơ Môis oei lăm Bơsŭn Anih Akŭm tơ Thŭng glă Sinai"
"“Take a census of all the congregation of the children of Israel, by their families, by their fathers’ houses, according to the number of names, every male individually","Ih athei chih jô̆ đĭ-đăng adrĕch adrung bơngai Isơrael, kiơ̆ kơ adrĕch, kơtum kơtŏng 'nhŏng oh gah 'bă, chih anăn rim 'nu lu kon drŏ-nglo"
"from twenty years old and above—all who are able to go to war in Israel. You and Aaron shall number them by their armies.","Ih păng Arôn gô chih jô̆ măt iŏk đơ̆ng 'bar-jĭt sơnăm tơ kơpal, wă khan đĭ-đăng kơ̆l bơngai lăm adrĕch Isơrael gơh kĕ năm tơblah."
"And with you there shall be a man from every tribe, each one the head of his father’s house.","Bơngai kơdră pơgơ̆r lu adrĕch sư kơdih. Kư̆ lăm minh adrĕch athei đei minh 'nu bơ̆jang tơgŭm ih păng Arôn."
"“These are the names of the men who shall stand with you: from Reuben, Elizur the son of Shedeur","'Nâu anăn lu bơngai wă jang hơdai păng tơgŭm lu iĕm: Gah adrĕch Rubên đei Êlisur kon drŏ-nglo Sêdur"
"from Simeon, Shelumiel the son of Zurishaddai","đơ̆ng adrĕch Simêôn đei Sêlumiel kon drŏ-nglo Surisadai"
"from Judah, Nahshon the son of Amminadab","đơ̆ng adrĕch Juđa đei Nahsôn kon drŏ-nglo Aminađap"
"from Issachar, Nethanel the son of Zuar","đơ̆ng adrĕch Isakar đei Nathanel kon drŏ-nglo Suar"
"from Zebulun, Eliab the son of Helon","đơ̆ng adrĕch Sabulôn đei Êliap kon drŏ-nglo Hêlôn"
"from the sons of Joseph: from Ephraim, Elishama the son of Ammihud; from Manasseh, Gamaliel the son of Pedahzur","đơ̆ng adrĕch kon drŏ-nglo Jôsep, adrĕch Êphraim đei Êlisama kon drŏ-nglo Amihut, đơ̆ng adrĕch Manase đei Gamaliel kon drŏ-nglo Pêdasur"
"from Benjamin, Abidan the son of Gideoni","đơ̆ng adrĕch Bênjamin đei Abidan kon drŏ-nglo Gideôni"
"from Dan, Ahiezer the son of Ammishaddai","đơ̆ng adrĕch Đan đei Ahiser kon drŏ-nglo Amisadai"
"from Asher, Pagiel the son of Ocran","Đơ̆ng adrĕch Aser đei Pagiel kon drŏ-nglo Ôkran"
"from Gad, Eliasaph the son of Deuel","đơ̆ng adrĕch Gat đei Êliasap kon drŏ-nglo Đêuel"
"from Naphtali, Ahira the son of Enan.”","đơ̆ng adrĕch Neptali đei Ahira kon drŏ-nglo Ênan."
"These were chosen from the congregation, leaders of their fathers’ tribes, heads of the divisions in Israel.","Lu đe âu đe rơih iŏk đơ̆ng lăm kon pơlei; lu sư âu boih lu kơdră pơgơ̆r adrĕch lu sư kơdih kiơ̆ kơ adrĕch 'bok lu sư păng jơ̆ yŏng pơgơ̆r linh bơngai Isơrael."
"Then Moses and Aaron took these men who had been mentioned by name","Môis păng Arôn sơng iŏk lu bơngai mă đe đei chih anăn"
"and they assembled all the congregation together on the first day of the second month; and they recited their ancestry by families, by their fathers’ houses, according to the number of names, from twenty years old and above, each one individually.","Truh năr mônh khei 'bar krao akŭm đĭ-đăng kon pơlei, chih anăn lu sư kơdih iŏk đơ̆ng 'bar-jĭt sơnăm tơ kơpal na chih tơmơ̆t lăm sơ̆p hla bơar kiơ̆ kơ adrĕch adrung kơtum kơtŏng lu sư."
"As the LORD commanded Moses, so he numbered them in the Wilderness of Sinai.","Thoi noh Môis chih jô̆ tơmơ̆t lăm sơ̆p hla bơar tơ Thŭng glă Sinai, thoi Kră Yang Isơrael đei pơkă khan kơ sư."
"Now the children of Reuben, Israel’s oldest son, their genealogies by their families, by their fathers’ house, according to the number of names, every male individually, from twenty years old and above, all who were able to go to war","Kon sâu Rubên, kon kơdră drŏ-nglo Isơrael, kiơ̆ kơ adrĕch adrung sư, kiơ̆ kơ hnam dơnŏ 'bă sư kơdih, đe jô̆ chih rim anăn lu sư đĭ-đăng kon drŏ-nglo đơ̆ng 'bar-jĭt sơnăm tơ kơpal, wă khan lu kon sâu Rubên mă gơh năm tơblah"
"those who were numbered of the tribe of Reuben were forty-six thousand five hundred.","đei puăn-jĭt tơdrâu-rơbâu pơđăm-hrĕng 'nu."
"From the children of Simeon, their genealogies by their families, by their fathers’ house, of those who were numbered, according to the number of names, every male individually, from twenty years old and above, all who were able to go to war","Kon sâu Simêôn, adrĕch adrung, kiơ̆ kơ hnam dơnŏ 'bă sư kơdih, đe chih jô̆ anăn rim 'nu drŏ-nglo đơ̆ng 'bar-jĭt sơnăm tơ kơpal, wă khan lăm kon sâu Simêôn gơh năm tơblah"
"those who were numbered of the tribe of Simeon were fifty-nine thousand three hundred.","đei pơđăm-jĭt tơsĭn-rơbâu pêng-hrĕng 'nu."
"From the children of Gad, their genealogies by their families, by their fathers’ house, according to the number of names, from twenty years old and above, all who were able to go to war","Kon sâu Gat, adrĕch adrung sư kiơ̆ hnam dơnŏ 'bă lu sư, đei chih jô̆ anăn rim 'nu drŏ-nglo đơ̆ng 'bar-jĭt sơnăm tơ kơpal, wă khan lăm kon sâu Gat gơh năm tơblah"
"those who were numbered of the tribe of Gad were forty-five thousand six hundred and fifty.","đei puăn-jĭt pơđăm-rơbâu tơdrâu-hrĕng pơđăm-jĭt 'nu."
"From the children of Judah, their genealogies by their families, by their fathers’ house, according to the number of names, from twenty years old and above, all who were able to go to war","Kon sâu Juđa, adrĕch adrung sư, kiơ̆ kơ hnam dơnŏ 'bă sư, đei chih jô̆ anăn rim 'nu drŏ-nglo đơ̆ng 'bar-jĭt sơnăm năm tơ kơpal, wă khan lăm lu kon sâu Juđa gơh năm tơblah"
"those who were numbered of the tribe of Judah were seventy-four thousand six hundred.","đei tơpơh-jĭt puăn-rơbâu tơdrâu-hrĕng 'nu."
"From the children of Issachar, their genealogies by their families, by their fathers’ house, according to the number of names, from twenty years old and above, all who were able to go to war","Kon sâu Isakar, adrĕch adrung sư, kiơ̆ kơ hnam dơnŏ 'bă lu sư, đei chih jô̆ anăn rim 'nu drŏ-nglo đơ̆ng 'bar-jĭt sơnăm tơ kơpal, wă khan lăm kon sâu Isakar gơh năm tơblah"
"those who were numbered of the tribe of Issachar were fifty-four thousand four hundred.","đei pơđăm-jĭt puăn-rơbâu puăn-hrĕng 'nu."
"From the children of Zebulun, their genealogies by their families, by their fathers’ house, according to the number of names, from twenty years old and above, all who were able to go to war","Kon sâu Sabulôn, adrĕch drung sư, kiơ̆ kơ hnam dơnŏ 'bă lu sư, đei chih jô̆ anăn rim 'nu drŏ-nglo đơ̆ng 'bar-jĭt sơnăm tơ kơpal, wă khan lăm kon sâu Sabulôn gơh năm tơblah"
"those who were numbered of the tribe of Zebulun were fifty-seven thousand four hundred.","đei pơđăm-jĭt tơpơh-rơbâu puăn-hrĕng 'nu."
"From the sons of Joseph, the children of Ephraim, their genealogies by their families, by their fathers’ house, according to the number of names, from twenty years old and above, all who were able to go to war","Kon sâu Jôsep, noh kiơ̆ kon sâu Êphraim, adrĕch adrung sư, kiơ̆ hnam dơnŏ 'bă lu sư, đei chih jô̆ anăn rim 'nu drŏ-nglo đơ̆ng 'bar-jĭt sơnăm năm tơ kơpal, wă khan lăm kon sâu Êphraim gơh năm tơblah."
"those who were numbered of the tribe of Ephraim were forty thousand five hundred.","Đei puăn-jĭt rơbâu pơđăm-hrĕng 'nu."
"From the children of Manasseh, their genealogies by their families, by their fathers’ house, according to the number of names, from twenty years old and above, all who were able to go to war","Kon sâu Manase, adrĕch adrung sư kiơ̆ kơ hnam dơnŏ 'bă sư, đei chih jô̆ anăn rim 'nu drŏ-nglo đơ̆ng 'bar-jĭt sơnăm năm tơ kơpal, wă khan lăm kon sâu Manase gơh năm tơblah"
"those who were numbered of the tribe of Manasseh were thirty-two thousand two hundred.","đei pêng-jĭt 'bar-rơbâu 'bar-hrĕng 'nu."
"From the children of Benjamin, their genealogies by their families, by their fathers’ house, according to the number of names, from twenty years old and above, all who were able to go to war","Kon sâu Bênjamin, adrĕch adrung sư, kiơ̆ kơ hnam dơnŏ 'bă lu sư, đei chih jô̆ anăn rim 'nu drŏ-nglo đơ̆ng 'bar-jĭt sơnăm tơ kơpal, wă khan lăm kon sâu Bênjamin gơh năm tơblah."
"those who were numbered of the tribe of Benjamin were thirty-five thousand four hundred.","Đei pêng-jĭt pơđăm-rơbâu puăn-hrĕng 'nu."
"From the children of Dan, their genealogies by their families, by their fathers’ house, according to the number of names, from twenty years old and above, all who were able to go to war","Kon sâu Đan, adrĕch adrung sư, kiơ̆ kơ hnam dơnŏ 'bă lu sư, đei chih jô̆ anăn rim 'nu drŏ-nglo đơ̆ng 'bar-jĭt sơnăm tơ kơpal, wă khan lăm kon sâu Đan gơh năm tơblah."
"those who were numbered of the tribe of Dan were sixty-two thousand seven hundred.","Đei tơdrâu-jĭt 'bar-rơbâu tơpơh-hrĕng 'nu."
"From the children of Asher, their genealogies by their families, by their fathers’ house, according to the number of names, from twenty years old and above, all who were able to go to war","Kon sâu Aser, adrĕch adrung sư, kiơ̆ kơ hnam dơnŏ 'bă lu sư, đei chih jô̆ anăn rim 'nu drŏ-nglo đơ̆ng 'bar-jĭt sơnăm năm tơ kơpal, wă khan lăm kon sâu Aser, gơh năm tơblah."
"those who were numbered of the tribe of Asher were forty-one thousand five hundred.","Đei puăn mơjĭt-mônh rơbâu pơđăm-hrĕng 'nu."
"From the children of Naphtali, their genealogies by their families, by their fathers’ house, according to the number of names, from twenty years old and above, all who were able to go to war","Kon sâu Neptali, adrĕch adrung sư, kiơ̆ kơ hnam dơnŏ 'bă lu sư, đei chih jô̆ anăn rim 'nu drŏ-nglo đơ̆ng 'bar-jĭt sơnăm năm tơ kơpal, wă khan lăm kon sâu Neptali gơh năm tơblah"
"those who were numbered of the tribe of Naphtali were fifty-three thousand four hundred.","đei pơđăm-jĭt pêng-rơbâu puăn-hrĕng 'nu."
"These are the ones who were numbered, whom Moses and Aaron numbered, with the leaders of Israel, twelve men, each one representing his father’s house.","'Nâu bơngai mă Môis, Arôn păng mơjĭt-'bar 'nu kơdră pơgơ̆r bơngai Isơrael đei chih jô̆; rim kơdră chih jô̆ adrĕch bơ̆n kơdih."
"So all who were numbered of the children of Israel, by their fathers’ houses, from twenty years old and above, all who were able to go to war in Israel","Thoi noh đĭ-đăng lu bơngai lăm adrĕch adrung Isơrael đe đei chih tơmơ̆t lăm sơ̆p hla bơar jô̆ kơ̆l bơngai kiơ̆ kơ adrĕch kơdih, iŏk đơ̆ng 'bar-jĭt sơnăm tơ kơpal, wă khan lăm adrĕch kon sâu Isơrael gơh năm tơblah"
"all who were numbered were six hundred and three thousand five hundred and fifty.","đei tơdrâu-hrĕng pêng-rơbâu pơđăm-hrĕng pơđăm-jĭt 'nu."
"But the Levites were not numbered among them by their fathers’ tribe","Lu bơngai Lêwi, kiơ̆ kơ adrĕch adrung lu sư kơdih, ưh kơ chih jô̆ hơdai hăm lu adrĕch adrung nai."
"for the LORD had spoken to Moses, saying","Yua kơ Kră Yang đei khan kơ Môis thoi âu"
"“Only the tribe of Levi you shall not number, nor take a census of them among the children of Israel","Ih 'nĕ kơ chih jô̆ adrĕch adrung Lêwi păng kư̆m 'nĕ chih tơmơ̆t hơdai hăm adrĕch Isơrael"
"but you shall appoint the Levites over the tabernacle of the Testimony, over all its furnishings, and over all things that belong to it; they shall carry the tabernacle and all its furnishings; they shall attend to it and camp around the tabernacle.","Mă-lei athei klah lê̆ adrĕch Lêwi wă kơ lu sư wei-lăng Bơsŭn Anih Akŭm Pơgơ̆p Sĭt păng đĭ-đăng lu tơmam yua lăm anih akŭm đe pơm păng khăn noh, wă kơ lu sư tơiung pơdơ̆ng păng tung anhăk anih, wei-lăng đĭ lu tơmam yua lăm anih noh bơ̆jang lăm hnam noh păng pơm bơsŭn oei tăp dăr kơ Anih Akŭm noh."
"And when the tabernacle is to go forward, the Levites shall take it down; and when the tabernacle is to be set up, the Levites shall set it up. The outsider who comes near shall be put to death.","Tơdah Anih Akŭm păng khăn noh pôk tơ nai lu adrĕch bơngai Lêwi âu yuih, truh tơ anih boih lu sư gô tơiung pơdơ̆ng ming; lu adrĕch bơngai nai ưh kơ gơh năm jê̆ tơdah năm jê̆ đe gô pơlôch."
"The children of Israel shall pitch their tents, everyone by his own camp, everyone by his own standard, according to their armies","Adrĕch bơngai Isơrael gô pơm bơsŭn oei kiơ̆ kơ adrĕch lu sư, rim 'nu kiơ̆ anih sư kiơ̆ kơ hla-kơ lu sư."
"but the Levites shall camp around the tabernacle of the Testimony, that there may be no wrath on the congregation of the children of Israel; and the Levites shall keep charge of the tabernacle of the Testimony.”","Mă-lei lu adrĕch Lêwi gô oei tăp dăr kơ Bơsŭn Anih Akŭm Pơgơ̆p Sĭt, wă kơ huay tơhil pơjăng pơjah hăm lu adrĕch bơngai Isơrael; adrĕch Lêwi lu sư gô wei-lăng bơ̆jang lăm Bơsŭn Anih Akŭm Pơgơ̆p Sĭt."
"Thus the children of Israel did; according to all that the LORD commanded Moses, so they did.","Lu kon pơlei bơngai Isơrael pơm kiơ̆ thoi nơ̆r Kră Yang đei pơkă boih hăm Môis."
"And the LORD spoke to Moses and Aaron, saying","Kră Yang khan kơ Môis păng Arôn"
"“Everyone of the children of Israel shall camp by his own standard, beside the emblems of his father’s house; they shall camp some distance from the tabernacle of meeting.","Adrĕch bơngai Isơrael rim 'nu oei jê̆ hla-kơ lu sư kơdih, oei 'bơ̆t ala che đe chih adrĕch adrung sư kơdih; lu sư oei tơklă băl anăp păng tăp dăr Bơsŭn Anih Akŭm."
"On the east side, toward the rising of the sun, those of the standard of the forces with Judah shall camp according to their armies; and Nahshon the son of Amminadab shall be the leader of the children of Judah.”","Kơđông linh Juđa oei tơ gah hơlĕch gah măt 'năr lĕch, đei hla-kơ khŭl lu sư. Yŏng kơdră adrĕch bơngai Juđa noh Nahsôn, kon drŏ-nglo Minađap."
"And his army was numbered at seventy-four thousand six hundred.","Khŭl linh lu sư đei chih jô̆ boih, đei tơpơh-jĭt puăn-rơbâu tơdrâu-hrĕng 'nu."
"“Those who camp next to him shall be the tribe of Issachar, and Nethanel the son of Zuar shall be the leader of the children of Issachar.”","Adrĕch bơngai Isakar kơđông lu sư oei jê̆ Juđa. Yŏng kơdră sư Nathanel, kon drŏ-nglo Suar"
"And his army was numbered at fifty-four thousand four hundred.","khŭl linh đe chih jô̆ boih pơđăm-jĭt puăn-rơbâu puăn-hrĕng 'nu."
"“Then comes the tribe of Zebulun, and Eliab the son of Helon shall be the leader of the children of Zebulun.”","Đang kơ noh adrĕch Sabulôn; yŏng kơdră sư Êliap, kon drŏ-nglo Hêlôn"
"And his army was numbered at fifty-seven thousand four hundred.","păng khŭl linh sư đei chih jô̆ boih pơđăm-jĭt tơpơh-rơbâu puăn-hrĕng 'nu"
"“All who were numbered according to their armies of the forces with Judah, one hundred and eighty-six thousand four hundred—these shall break camp first.","Đĭ-đăng bơngai oei lăm kơđông Juđa kiơ̆ thoi lu sư đei jô̆ minh-hrĕng tơhngam-jĭt tơdrâu-rơbâu puăn-hrĕng 'nu; lu sư jing khŭl yak adrol ba trong kơplah lu sư yak năm."
"“On the south side shall be the standard of the forces with Reuben according to their armies, and the leader of the children of Reuben shall be Elizur the son of Shedeur.”","Hla-kơ păng kơđông linh Rubên kiơ̆ kơ khŭl lu sư oei tơ gah gơal. Yŏng kơdră adrĕch Rubên noh Êlisur kon drŏ-nglo Sêdur"
"And his army was numbered at forty-six thousand five hundred.","păng linh sư, đei chih jô̆, puăn-jĭt tơdrâu-rơbâu pơđăm-hrĕng 'nu."
"“Those who camp next to him shall be the tribe of Simeon, and the leader of the children of Simeon shall be Shelumiel the son of Zurishaddai.”","Adrĕch Simêôn kư̆m athei oei jê̆ Rubên. Yŏng kơdră bơngai adrĕch Simêôn noh Sêlumiel kon drŏ-nglo Surisadai"
"And his army was numbered at fifty-nine thousand three hundred.","lu linh sư, đe jô̆ pơđăm-jĭt tơsĭn-rơbâu pêng-hrĕng 'nu."
"“Then comes the tribe of Gad, and the leader of the children of Gad shall be Eliasaph the son of Reuel.”","Đơ̆ng noh đei adrĕch Gat, Yŏng kơdră adrĕch Gat noh Êliasap kon drŏ-nglo Rêuel"
"And his army was numbered at forty-five thousand six hundred and fifty.","lu linh sư, đe jô̆ puăn-jĭt pơđăm-rơbâu tơdrâu-hrĕng pơđăm-jĭt 'nu."
"“All who were numbered according to their armies of the forces with Reuben, one hundred and fifty-one thousand four hundred and fifty—they shall be the second to break camp.","Đĭ-đăng bơngai oei lăm anih linh Rubên, kiơ̆ thoi lu sư đei chih jô̆ minh-hrĕng pơđăm-jĭt mônh rơbâu puăn-hrĕng pơđăm-jĭt 'nu. Lu khŭl sư 'nâu athei yak năm mă 'bar."
"“And the tabernacle of meeting shall move out with the camp of the Levites in the middle of the camps; as they camp, so they shall move out, everyone in his place, by their standards.","Đơ̆ng rŏng kơ noh Bơsŭn Anih Akŭm pôk năm hơdai lu adrĕch Lêwi, oei tŏk-bŏk anih lu khŭl bơngai nai; kơđông khŭl Lêwi gô yak kiơ̆ thoi đei asong boih, rim 'nu kiơ̆ kơ khŭl păng kiơ̆ kơ hla-kơ kơdih."
"“On the west side shall be the standard of the forces with Ephraim according to their armies, and the leader of the children of Ephraim shall be Elishama the son of Ammihud.”","Hla-kơ khŭl kơđông linh Êphraim păng lu linh sư athei oei tơ gah bơmơ̆t. Yŏng kơdră bơngai Êphraim noh Êlisama kon drŏ-nglo Amihut"
"And his army was numbered at forty thousand five hundred.","păng khŭl linh sư, kư̆ kiơ̆ kơ đe chih jô̆, đei puăn-jĭt rơbâu pơđăm-hrĕng 'nu."
"“Next to him comes the tribe of Manasseh, and the leader of the children of Manasseh shall be Gamaliel the son of Pedahzur.”","Adrĕch Manase athei oei jê̆ anih adrĕch Êphraim. Yŏng kơdră adrĕch Manase noh Gamaliel, kon drŏ-nglo Pêdasur"
"And his army was numbered at thirty-two thousand two hundred.","păng khŭl linh sư, kiơ̆ kơ đei chih jô̆, đei pêng-jĭt 'bar-rơbâu 'bar-hrĕng 'nu."
"“Then comes the tribe of Benjamin, and the leader of the children of Benjamin shall be Abidan the son of Gideoni.”","Đơ̆ng noh adrĕch adrung Bênjamin. Yŏng kơdră adrĕch Bênjamin noh Abidan kon drŏ-nglo Gideôni"
"And his army was numbered at thirty-five thousand four hundred.","khŭl linh sư, kiơ̆ thoi đe jô̆, đei pêng-jĭt pơđăm-rơbâu puăn-hrĕng 'nu."
"“All who were numbered according to their armies of the forces with Ephraim, one hundred and eight thousand one hundred—they shall be the third to break camp.","Thoi noh, kiơ̆ kơ đe đei jô̆ khŭl linh hăm lăm kơđông Êphraim, kiơ̆ kơ khŭl linh, đei minh-hrĕng tơhngam-rơbâu minh-hrĕng 'nu: Khŭl sư athei năm kiơ̆ mă pêng."
"“The standard of the forces with Dan shall be on the north side according to their armies, and the leader of the children of Dan shall be Ahiezer the son of Ammishaddai.”","Hla-kơ kơđông linh Đan păng lu linh sư athei oei gah yă-nơ̆m. Yŏng kơdră adrĕch Đan noh Ahiser, kon drŏ-nglo Amisadai"
"And his army was numbered at sixty-two thousand seven hundred.","khŭl linh sư đe jô̆ đĭ-đăng đei tơdrâu-jĭt 'bar-rơbâu tơpơh-hrĕng 'nu."
"“Those who camp next to him shall be the tribe of Asher, and the leader of the children of Asher shall be Pagiel the son of Ocran.”","Adrĕch Aser khŭl kơđông sư oei jê̆ Đan. Yŏng kơdră adrĕch Aser noh Pagiel, kon drŏ-nglo Ôkran"
"And his army was numbered at forty-one thousand five hundred.","khŭl linh sư, đe jô̆ đĭ-đăng, puăn mơjĭt-mônh rơbâu pơđăm-hrĕng 'nu."
"“Then comes the tribe of Naphtali, and the leader of the children of Naphtali shall be Ahira the son of Enan.”","Đơ̆ng noh adrĕch Neptali. Yŏng kơdră Neptali noh Ahira, kon drŏ-nglo Ênan"
"And his army was numbered at fifty-three thousand four hundred.","păng khŭl linh sư, đe jô̆ đĭ-đăng, pơđăm-jĭt pêng-rơbâu puăn-hrĕng 'nu."
"“All who were numbered of the forces with Dan, one hundred and fifty-seven thousand six hundred—they shall break camp last, with their standards.”","Thoi noh, kiơ̆ kơ đe đei jô̆ kiơ̆ kơ kơđông khŭl linh Đan, đei minh-hrĕng pơđăm-jĭt tơpơh-rơbâu tơdrâu-hrĕng 'nu. Lu sư kiơ̆ kơ hla-kơ lu sư kơdih khŭl adrĕch Đan lu sư yak tuch-luch."
"These are the ones who were numbered of the children of Israel by their fathers’ houses. All who were numbered according to their armies of the forces were six hundred and three thousand five hundred and fifty.","'Nâu adrĕch bơngai Isơrael đe đei jô̆ boih kiơ̆ kơ adrĕch 'bă lu sư kơdih. Lăm rim kơđông linh kiơ̆ kơ khŭl linh đe jô̆ đei đĭ-đăng tơdrâu-hrĕng pêng-rơbâu pơđăm-hrĕng pơđăm-jĭt 'nu."
"But the Levites were not numbered among the children of Israel, just as the LORD commanded Moses.","Mă-lei adrĕch bơngai Lêwi đe ưh kơ chih jô̆ ôh hơdai lăm sơ̆p hla bơar adrĕch Isơrael, kiơ̆ thoi nơ̆r Kră Yang đei tơtă kơ Môis."
"Thus the children of Israel did according to all that the LORD commanded Moses; so they camped by their standards and so they broke camp, each one by his family, according to their fathers’ houses.","Adrĕch kon pơlei Isơrael pơm rok kiơ̆ kơ nơ̆r Kră Yang đei tơtă ăn boih kơ Môis, na lu sư pơm kơđông anih kiơ̆ kơ hla-kơ lu sư kơdih păng lu sư yak nơnăm kư̆m kiơ̆ kơ adrĕch 'bă lu sư kơdih."
"Now these are the records of Aaron and Moses when the LORD spoke with Moses on Mount Sinai.","'Nâu adrĕch adrung Arôn păng Môis, lăm năr Kră Yang khan kơ Môis tơ kông Sinai."
"And these are the names of the sons of Aaron: Nadab, the firstborn, and Abihu, Eleazar, and Ithamar.","'Nâu anăn lu kon drŏ-nglo Arôn: Kơdră sư Nađap, Abihu, Êlêasar păng Ithamar."
"These are the names of the sons of Aaron, the anointed priests, whom he consecrated to minister as priests.","'Nâu lu kon drŏ-nglo Arôn lu 'bok soi mă đe đei tuh đak rơmă tơ kơ̆l wă jing 'bok soi."
"Nadab and Abihu had died before the LORD when they offered profane fire before the LORD in the Wilderness of Sinai; and they had no children. So Eleazar and Ithamar ministered as priests in the presence of Aaron their father.","Nađap păng Abihu lôch boih 'bơ̆t anăp Kră Yang kơplah bre sư oei soh pơyơ̆r ŭnh ưh kơ rơgoh ôh 'bơ̆t anăp Kră Yang lăm Thŭng glă Sinai păng bre sư ưh kơ đei kon ôh. Bre Êlêasar păng Ithamar pơm 'bok soi kơplah 'bă lu sư Arôn oei arih."
"And the LORD spoke to Moses, saying","Kră Yang khan kơ Môis thoi âu"
"“Bring the tribe of Levi near, and present them before Aaron the priest, that they may serve him.","Ăn bĕ kơ kon drŏ-nglo Lêwi năm jê̆, 'bơ̆t anăp Arôn 'bok soi tơm, wă kơ lu adrĕch Lêwi awih awăn tơgŭm sư."
"And they shall attend to his needs and the needs of the whole congregation before the tabernacle of meeting, to do the work of the tabernacle.","Lu bơngai Lêwi gô awih awăn kơ sư păng awih awăn bơ̆jang kơ lu kon pơlei akŭm hơdai lăm Bơsŭn Anih Akŭm, anih kơkuh kơ Kră Yang."
"Also they shall attend to all the furnishings of the tabernacle of meeting, and to the needs of the children of Israel, to do the work of the tabernacle.","Kŭm wă wei-lăng đĭ-đăng dôm tơmam lăm Bơsŭn Anih Akŭm păng đĭ tơmam kiơ mă đơ̆ng adrĕch bơngai Isơrael jao wă yua lăm Bơsŭn Anih Akŭm Kră Yang."
"And you shall give the Levites to Aaron and his sons; they are given entirely to him from among the children of Israel.","Thoi noh ih athei jao dôm lu bơngai Lêwi kơ Arôn păng lu kon drŏ-nglo sư; đĭ-đăng lu sư mă đei rơih iŏk đơ̆ng lăm adrĕch bơngai Isơrael Inh jao boih kơ Arôn."
"So you shall appoint Aaron and his sons, and they shall attend to their priesthood; but the outsider who comes near shall be put to death.”","Thoi noh, ih gô pôk Arôn păng lu kon drŏ-nglo sư, wă pơm 'bok soi; lu bơngai tơmoi nai năm jê̆ đe gô pơlôch."
"Then the LORD spoke to Moses, saying","Kră Yang khan kơ Môis thoi âu"
"“Now behold, I Myself have taken the Levites from among the children of Israel instead of every firstborn who opens the womb among the children of Israel. Therefore the Levites shall be Mine","'Nâu, lăm adrĕch bơngai Isơrael Inh, rơih iŏk boih bơngai Lêwi tơplih ăn kơ đĭ-đăng lu kon kơdră bơngai Isơrael. Thoi noh, bơngai Lêwi noh lu sư gah Inh"
"because all the firstborn are Mine. On the day that I struck all the firstborn in the land of Egypt, I sanctified to Myself all the firstborn in Israel, both man and beast. They shall be Mine: I am the LORD.”","yua kơ đĭ-đăng lu kon kơdră noh gah Inh ngăl. Sơ̆ kơplah Inh pơlôch pơrăm lu kon kơdră lăm char Êyiptơ, Inh rơih 'măn lê̆ kơ Inh lu kon kơdră lăm Isơrael, mă khan noh kon bơngai dah kon sem dơrong, lu sư gah Inh đĭ-đăng; Inh boih Kră Yang."
"Then the LORD spoke to Moses in the Wilderness of Sinai, saying","Kră Yang khan dơ̆ng kơ Môis lăm Thŭng Glă Sinai thoi âu"
"“Number the children of Levi by their fathers’ houses, by their families; you shall number every male from a month old and above.”","Chih jô̆ bĕ kon sâu Lêwi, kiơ̆ adrĕch kơtum gah 'bă lu sư; jô̆ đĭ-đăng kon drŏ-nglo iŏk đơ̆ng minh khei tơ kơpal."
"So Moses numbered them according to the word of the LORD, as he was commanded.","Thoi noh Môis chih jô̆ đĭ-đăng lu adrĕch bơngai Lêwi kiơ̆ thoi nơ̆r Kră Yang đei tơtă khan hăm sư noh."
"These were the sons of Levi by their names: Gershon, Kohath, and Merari.","'Nâu anăn lu kon drŏ-nglo Lêwi; Gersôn, Kôhat, Mêrari."
"And these are the names of the sons of Gershon by their families: Libni and Shimei.","'Nâu lu kon drŏ-nglo Gersôn: Lipni, Simei."
"And the sons of Kohath by their families: Amram, Izehar, Hebron, and Uzziel.","'Nâu kon drŏ-nglo Kôhat: Amram, Ishar, Hêbrôn păng Usiên."
"And the sons of Merari by their families: Mahli and Mushi. These are the families of the Levites by their fathers’ houses.","Kon drŏ-nglo Marari noh: Mahil, Musi. 'Nâu adrĕch Lêwi kiơ̆ kơ hnam dơnŏ 'bă lu sư."
"From Gershon came the family of the Libnites and the family of the Shimites; these were the families of the Gershonites.","Đơ̆ng Gersôn đei adrĕch Lipni păng adrĕch Simei; 'nâu boih adrĕch adrung Gersôn."
"Those who were numbered, according to the number of all the males from a month old and above—of those who were numbered there were seven thousand five hundred.","Jô̆ đĭ-đăng kon drŏ-nglo iŏk đơ̆ng 'nao minh khei tơ kơpal, đei tơpơh-rơbâu pơđăm-hrĕng 'nu."
"The families of the Gershonites were to camp behind the tabernacle westward.","Lu adrĕch Gersôn oei tơ gah bơmơ̆t, gah rŏng kơ Bơsŭn Anih Akŭm."
"And the leader of the father’s house of the Gershonites was Eliasaph the son of Lael.","Yŏng kơdră lu adrĕch Gersôn noh Êliasap kon drŏ-nglo Lael."
"The duties of the children of Gershon in the tabernacle of meeting included the tabernacle, the tent with its covering, the screen for the door of the tabernacle of meeting","Tơdrong jang lu kon drŏ-nglo Gersôn lăm bơsŭn wei-lăng đĭ-đăng tơmam kiơ kiơ lăm Bơsŭn Anih Akŭm noh wă khan che klơ̆p bơbŭng Bơsŭn păng che pĕng 'măng Bơsŭn Anih Akŭm"
"the screen for the door of the court, the hangings of the court which are around the tabernacle and the altar, and their cords, according to all the work relating to them.","lu che pĕng kơdeng păng che pĕng 'măng gah kơdeng tăp dăr kơ bơsŭn păng chơnang soi, lu tơlei giĕn chô̆ bơsŭn noh păng đĭ-đăng tơmam yua lăm noh."
"From Kohath came the family of the Amramites, the family of the Izharites, the family of the Hebronites, and the family of the Uzzielites; these were the families of the Kohathites.","Adrĕch Amram, adrĕch Ishar adrĕch Hêbrôn păng adrĕch Usiêl, lu đe âu jing kon sâu adrĕch Kôhat."
"According to the number of all the males, from a month old and above, there were eight thousand six hundred keeping charge of the sanctuary.","Jô̆ đĭ-đăng kon drŏ-nglo iŏk đơ̆ng 'nao minh khei tơ kơpal, đei tơhngam-rơbâu tơdrâu-hrĕng 'nu. Tơdrong jang lu sư wei-lăng anih rơgoh."
"The families of the children of Kohath were to camp on the south side of the tabernacle.","Lu adrĕch kon sâu Kôhat pơm anih oei lu sư gah cheng Bơsŭn Anih Akŭm gah gơal."
"And the leader of the fathers’ house of the families of the Kohathites was Elizaphan the son of Uzziel.","Yŏng kơdră adrĕch Kôhat noh Êlisaphan, kon drŏ-nglo Usiên."
"Their duty included the ark, the table, the lampstand, the altars, the utensils of the sanctuary with which they ministered, the screen, and all the work relating to them.","Tơdrong jang lu kon sư noh wei-lăng Hom Tơdrong Pơgơ̆p, gơ'bang, jơ̆ng ŭnh kơđeng, chơnang soi păng lu tơmam yua lăm anih rơgoh wă yua lăm tơdrong akŭm kơkuh hăm che pĕng gom păng dôm tơdrong 'bơm lăm tơdrong jang 'noh."
"And Eleazar the son of Aaron the priest was to be chief over the leaders of the Levites, with oversight of those who kept charge of the sanctuary.","Yŏng pơgơ̆r tih hloh lu adrĕch bơngai Lêwi noh Êlêasar, kon drŏ-nglo Arôn 'bok soi tơm; sư jao ăn kơ Êlêasar wei-lăng păng pơgơ̆r lu bơngai bơ̆jang lăm anih rơgoh."
"From Merari came the family of the Mahlites and the family of the Mushites; these were the families of Merari.","Đơ̆ng adrĕch Mêrari đei adrĕch Mahil păng adrĕch Musi; 'nâu boih adrĕch adrung Mêrari."
"And those who were numbered, according to the number of all the males from a month old and above, were six thousand two hundred.","Jô̆ đĭ-đăng kon drŏ-nglo iŏk đơ̆ng 'nao minh khei tơ kơpal đei tơdrâu-rơbâu 'bar-hrĕng 'nu."
"The leader of the fathers’ house of the families of Merari was Zuriel the son of Abihail. These were to camp on the north side of the tabernacle.","Yŏng kơdră adrĕch Mêrari noh Suriêl, kon drŏ-nglo Abihai; bơsŭn lu sư oei gah yă-nơ̆m cheng Bơsŭn Anih Akŭm."
"And the appointed duty of the children of Merari included the boards of the tabernacle, its bars, its pillars, its sockets, its utensils, all the work relating to them","Tơdrong jang lu sư wei-lăng lu tơ̆r, 'long pơjô̆, jrăng, jrăng trôm, đĭ dôm lu tơmam yua pơm Bơsŭn Anih Akŭm."
"and the pillars of the court all around, with their sockets, their pegs, and their cords.","Lu jrăng tăp dăr kơdeng păng jrăng đei bơlôh, lu gơwŏk păng tơlei giĕn chô̆ jrăng."
"Moreover those who were to camp before the tabernacle on the east, before the tabernacle of meeting, were Moses, Aaron, and his sons, keeping charge of the sanctuary, to meet the needs of the children of Israel; but the outsider who came near was to be put to death.","Môis, Arôn păng lu kon drŏ-nglo sư, đei pơdơ̆ng anih bơsŭn lu sư oei, tơ anăp gah hơlĕch kơ Bơsŭn Anih Akŭm, lu sư bơ̆jang lăm anih rơgoh tơplih kơ kon pơlei Isơrael. Lu bơngai nai năm jê̆ anih 'nâu đe gô pơlôch."
"All who were numbered of the Levites, whom Moses and Aaron numbered at the commandment of the LORD, by their families, all the males from a month old and above, were twenty-two thousand.","Đĭ-đăng adrĕch Lêwi mă Môis păng Arôn đei chih jô̆ kiơ̆ adrĕch adrung lu sư, jô̆ đĭ-đăng bơngai drŏ-nglo iŏk đơ̆ng 'nao minh khei tơ kơpal, đei 'bar-jĭt 'bar-rơbâu 'nu."
"Then the LORD said to Moses: “Number all the firstborn males of the children of Israel from a month old and above, and take the number of their names.","Kră Yang khan kơ Môis: Ih jô̆ bĕ đĭ-đăng lu kon kơdră adrĕch bơngai Isơrael, iŏk đơ̆ng 'nao minh khei tơ kơpal, chih tơmơ̆t bĕ lăm sơ̆p hla bơar anăn lu sư."
"And you shall take the Levites for Me—I am the LORD—instead of all the firstborn among the children of Israel, and the livestock of the Levites instead of all the firstborn among the livestock of the children of Israel.”","Inh boih Kră Yang. Ih athei chă rơih ăn kơ Inh kon kơdră drŏ-nglo đơ̆ng adrĕch bơngai Lêwi wă tơplih kơ kon drŏ-nglo kơdră lăm adrĕch bơngai Isơrael; kư̆m athei rôp sem dơrong tuh blŭng-a đơ̆ng bơngai Lêwi wă tơplih kơ dôm kon sem dơrong tuh blŭng-a kơ bơngai Isơrael."
"So Moses numbered all the firstborn among the children of Israel, as the LORD commanded him.","Thoi ei, Môis chih jô̆ pơđĭ lu kon kơdră bơngai Isơrael, kiơ̆ thoi Kră Yang mă đei pơkă khan kơ sư."
"And all the firstborn males, according to the number of names from a month old and above, of those who were numbered of them, were twenty-two thousand two hundred and seventy-three.","Đĭ-đăng lu kon kơdră chih jô̆ rim anăn lu sư iŏk đơ̆ng 'nao minh khei tơ kơpal, kiơ̆ adrĕch adrung lu sư kơdih, đei 'bar-jĭt 'bar-rơbâu 'bar-hrĕng tơpơh-jĭt pêng 'nu."
"Then the LORD spoke to Moses, saying","Kră Yang khan kơ Môis"
"“Take the Levites instead of all the firstborn among the children of Israel, and the livestock of the Levites instead of their livestock. The Levites shall be Mine: I am the LORD.","Iŏk bĕ đĭ-đăng kon kơdră bơngai Lêwi tơplih kơ lu kon kơdră bơngai Isơrael păng lu sem dơrong bơngai Lêwi tuh blŭng-a noh tơplih kơ sem dơrong bơngai Isơrael mă tuh blŭng-a; thoi noh, lu bơngai Lêwi lu sư gah Inh. Inh boih Kră Yang."
"And for the redemption of the two hundred and seventy-three of the firstborn of the children of Israel, who are more than the number of the Levites","Bĕ gah wă huai iŏk kon kơdră bơngai Isơrael, jô̆ kon kơdră bơngai Isơrael hloh kơ kon kơdră bơngai Lêwi noh 'bar-hrĕng tơpơh-jĭt pêng 'nu"
"you shall take five shekels for each one individually; you shall take them in the currency of the shekel of the sanctuary, the shekel of twenty gerahs.","na ih athei ra pơđăm seikơl hlak jên hu, kiơ̆ kơ seikơl jên hu lăm Anih Rơgoh; minh seikơl jên hu noh dang 'bar-jĭt Gêraa"
"And you shall give the money, with which the excess number of them is redeemed, to Aaron and his sons.”","Ih athei pơjao ăn jên hu noh kơ Arôn păng lu kon drŏ-nglo sư, noh jên mă huai iŏk lu kon kơdră bơngai Isơrael hloh kơ kon kơdră bơngai Lêwi."
"So Moses took the redemption money from those who were over and above those who were redeemed by the Levites.","Thoi noh, Môis iŏk jên wă huai iŏk lu kon kơdră bơngai Isơrael hloh kơ kon kơdră bơngai Lêwi mă huai iŏk boih."
"From the firstborn of the children of Israel he took the money, one thousand three hundred and sixty-five shekels, according to the shekel of the sanctuary.","Sư iŏk jên hu đơ̆ng lu kon kơdră bơngai Isơrael, minh-rơbâu pêng-hrĕng tơdrâu-jĭt pơđăm seikơl jên hu, kiơ̆ kơ seikơl jên hu lăm anih rơgoh.b"
"And Moses gave their redemption money to Aaron and his sons, according to the word of the LORD, as the LORD commanded Moses.","Môis chu nơ̆r tơtă Kră Yang, jao ăn jên noh kơ Arôn păng lu kon drŏ-nglo sư, kiơ̆ thoi Kră Yang đei khan pơkă ăn boih kơ sư."
"Then the LORD spoke to Moses and Aaron, saying","Kră Yang khan kơ Môis păng Arôn thoi âu"
"“Take a census of the sons of Kohath from among the children of Levi, by their families, by their fathers’ house","Lăm lu adrĕch bơngai Lêwi, chih jô̆ adrĕch kon sâu Kôhat kiơ̆ kơ adrĕch ioi sư."
"from thirty years old and above, even to fifty years old, all who enter the service to do the work in the tabernacle of meeting.","Iŏk đơ̆ng pêng-jĭt sơnăm tơ kơpal truh tơ pơđăm-jĭt sơnăm, wă khan đĭ-đăng bơngai bu mă gơh jang tơgŭm lăm Bơsŭn Anih Akŭm."
"“This is the service of the sons of Kohath in the tabernacle of meeting, relating to the most holy things","'Nâu tơdrong jang lu adrĕch kon sâu Kôhat lăm Bơsŭn Anih Akŭm, lu sư wei-lăng tơmam rơgoh hloh"
"When the camp prepares to journey, Aaron and his sons shall come, and they shall take down the covering veil and cover the ark of the Testimony with it.","tơdah wă weh tơ nai plôh bơsŭn Anih akŭm, Arôn păng lu kon drŏ-nglo sư yaih lang che pĕng anih 'lơ̆ng rơgoh, na klơ̆p gom lê̆ hom tơdrong pơgơ̆p hăm che noh"
"Then they shall put on it a covering of badger skins, and spread over that a cloth entirely of blue; and they shall insert its poles.","đe gô iŏk akar ka tih klơ̆p kơpal kơ che klơ̆p gom păng kư̆m lơ̆k che dreng plĕnh dơ̆ng kơpal noh păng sôr 'long tơnung tung."
"“On the table of showbread they shall spread a blue cloth, and put on it the dishes, the pans, the bowls, and the pitchers for pouring; and the showbread shall be on it.","Păng kư̆m lơ̆k minh blah che dreng plĕnh tơ kơpal gơ'bang dan 'bĕng pơyơ̆r ăn kơ Kră Yang 'Bok Kei-Dei, tơ kơpal gơ'bang đe dan pơnhan chhĕr, pơnhan tô, pơnhan iĕ, kơthao păng 'bĭnh wă mong tơmam huch sa. 'Bĕng athei đei tơ noh ling-lang."
"They shall spread over them a scarlet cloth, and cover the same with a covering of badger skins; and they shall insert its poles.","Đơ̆ng noh đe gô tơsu tơ kơpal lu tơmam noh hăm minh blah che 'brê gôh păng klơ̆p gom lê̆ dơ̆ng hăm che akar ka tih đơ̆ng noh đe sôr 'long tơnung tung."
"And they shall take a blue cloth and cover the lampstand of the light, with its lamps, its wick-trimmers, its trays, and all its oil vessels, with which they service it.","Kŭm athei iŏk minh blah che jơk plĕnh pơ̆n jơ̆ng kơđeng ŭnh jrĕnh wă nhơk pơchrang hăm ŭnh kơđeng, chơkep wă tơpăt ŭnh, kơđŏng mam mong ngar păng đĭ-đăng lu bô̆i mong đak rơmă ôliwơ wă yua pơm ŭnh jrĕnh."
"Then they shall put it with all its utensils in a covering of badger skins, and put it on a carrying beam.","Đe gô dan sư hơdai hăm đĭ-đăng tơmam yua lăm che gom sư pơm păng akar ka tih, na dan tơmam noh tơ kơpal hơbang."
"“Over the golden altar they shall spread a blue cloth, and cover it with a covering of badger skins; and they shall insert its poles.","Lu sư athei lơ̆k minh blah che jơk plĕnh kơpal gơ'bang soi maih păng gom hăm akar ka tih đang kơ noh đe sôr 'long tơnung tung"
"Then they shall take all the utensils of service with which they minister in the sanctuary, put them in a blue cloth, cover them with a covering of badger skins, and put them on a carrying beam.","lu sư gô iŏk đĭ-đăng tơmam yua 'măn kơ tơdrong bơ̆jang lăm anih rơgoh đơ̆ng noh đĭ-đăng 'nŭng tơ lăm che jơk plĕnh păng gom hăm akar ka tih đang kơ noh dan kơpal hơbang."
"Also they shall take away the ashes from the altar, and spread a purple cloth over it.","Lu sư kôch tơnuh ŭnh đơ̆ng chơnang soi; đơ̆ng noh bơyar minh blah che hơhĭm kơpal chơnang soi"
"They shall put on it all its implements with which they minister there—the firepans, the forks, the shovels, the basins, and all the utensils of the altar—and they shall spread on it a covering of badger skins, and insert its poles.","dan kơpal noh đĭ-đăng tơmam yua lăm tơdrong jang chơnang soi, wă khan kơđŏng mam mong, lu tơnuh ŭnh; gơ'bênh, pơnai, pơnhan, hăm đĭ-đăng lu tơmam yua kơ chơnang soi. Đơ̆ng noh klơ̆p kơpal chơnang soi noh minh blah akar ka tih păng sôr 'long tơnung wă tung."
"And when Aaron and his sons have finished covering the sanctuary and all the furnishings of the sanctuary, when the camp is set to go, then the sons of Kohath shall come to carry them; but they shall not touch any holy thing, lest they die. “These are the things in the tabernacle of meeting which the sons of Kohath are to carry.","Đang kơ Arôn păng lu kon drŏ-nglo sư chô̆ chôm đĭ tơmam lăm anih rơgoh boih, na đe pôk bơsŭn noh yak, na lu kon sâu Kôhat năm tung iŏk lu tơmam noh; lu sư ưh kơ gơh kơ hơtŭt 'bơm ôh tơmam rơgoh noh, kơnh lu sư lôch. Tơmam lăm Bơsŭn Anih Akŭm, tơmam noh mă lu kon sâu Kôhat athei tung."
"“The appointed duty of Eleazar the son of Aaron the priest is the oil for the light, the sweet incense, the daily grain offering, the anointing oil, the oversight of all the tabernacle, of all that is in it, with the sanctuary and its furnishings.”","Êlêasar kon drŏ-nglo Arôn, sư wei-lăng gah đak rơmă ôliwơ wă tơ̆k ŭnh kơđeng, tơmam 'bâu phu, tơmam pơyơ̆r tơpŭng ling-lang, đak rơmă 'bâu phu wă pik păng đĭ-đăng tơmam kiơ lăm noh păng lu tơmam yua lăm anih rơgoh."
"Then the LORD spoke to Moses and Aaron, saying","Kră Yang khan dơ̆ng kơ Môis păng Arôn thoi âu"
"“Do not cut off the tribe of the families of the Kohathites from among the Levites","Athei wei pơm liơ 'nĕ ăn kơ adrĕch Kôhat lôch đơ̆ng lăm adrĕch bơngai Lêwi"
"but do this in regard to them, that they may live and not die when they approach the most holy things: Aaron and his sons shall go in and appoint each of them to his service and his task.","athei pơm tơdrong 'nâu ăn kơ lu sư, wă kơ tơdah năm jê̆ tơ anih rơgoh hloh, lu sư gơh arih, huay kơ lôch: Arôn păng lu kon drŏ-nglo athei jao ăn tơdrong jang kơ rim 'nu păng tơmam kiơ lu sư wă tung."
"But they shall not go in to watch while the holy things are being covered, lest they die.”","Mă khan lăp hrei hrei đĕch lu sư kư̆m ưh kơ gơh mơ̆t lăng, lu tơmam rơgoh, kơnh hli kơ lu sư lôch."
"Then the LORD spoke to Moses, saying","Kră Yang khan dơ̆ng kơ Môis thoi âu"
"“Also take a census of the sons of Gershon, by their fathers’ house, by their families.","Păng kư̆m athei chih jô̆ adrĕch kon sâu Gersôn kiơ̆ adrĕch 'bă lu sư."
"From thirty years old and above, even to fifty years old, you shall number them, all who enter to perform the service, to do the work in the tabernacle of meeting.","Iŏk đơ̆ng pêng-jĭt sơnăm tơ kơpal truh tơ pơđăm-jĭt sơnăm. Ih athei chih jô̆ lu sư hơdôm 'nu gơh jang tơ Bơsŭn Anih Akŭm."
"This is the service of the families of the Gershonites, in serving and carrying","'Nâu dôm tơdrong jang lu adrĕch kon sâu Gersôn, gô pơm păng tơmam lu sư wă tung."
"They shall carry the curtains of the tabernacle and the tabernacle of meeting with its covering, the covering of badger skins that is on it, the screen for the door of the tabernacle of meeting","Lu sư gô tung che pĕng Anih Akŭm, che pĕng lăm Bơsŭn Anih Akŭm păng che gom sư, tơmam gom klơ̆p pơm hăm akar ka tơ kơpal păng che pĕng 'măng Bơsŭn Anih Akŭm"
"the screen for the door of the gate of the court, the hangings of the court which are around the tabernacle and altar, and their cords, all the furnishings for their service and all that is made for these things: so shall they serve.","lu che pĕng kơđeng tăp dăr kơ bơsŭn păng chơnang soi păng che pĕng 'măng kơđeng Anih Akŭm, lu tơlei giĕn păng đĭ-đăng tơmam yua lăm tơdrong noh păng jang dôm tơdrong jang noh."
"“Aaron and his sons shall assign all the service of the sons of the Gershonites, all their tasks and all their service. And you shall appoint to them all their tasks as their duty.","'Nâu đĭ dôm tơdrong jang kơ lu kon sâu adrĕch Gersôn, tơmam kiơ mă lu sư tung ba păng dôm tơdrong jang kiơ lu sư pơm athei pơm kiơ̆ kơ nơ̆r Arôn păng lu kon drŏ-nglo sư tơtă athei tơhlâu tơ'bôh; ih jao ăn kơ lu sư wei-lăng tơmam kiơ lu sư athei tung ba."
"This is the service of the families of the sons of Gershon in the tabernacle of meeting. And their duties shall be under the authority of Ithamar the son of Aaron the priest.","Lăm Bơsŭn Anih Akŭm, noh tơdrong jang kơ lu kon sâu Gersôn. Lu sư athei bơ̆jang kiơ̆ kơ Ithamar, kon drŏ-nglo Arôn 'bok soi tơm."
"“As for the sons of Merari, you shall number them by their families and by their fathers’ house.","Ih athei chih jô̆ adrĕch kon sâu Mêrari, kiơ̆ kơ adrĕch hnam 'bă lu sư"
"From thirty years old and above, even to fifty years old, you shall number them, everyone who enters the service to do the work of the tabernacle of meeting.","jô̆ lu kon drŏ-nglo iŏk đơ̆ng pêng-jĭt sơnăm truh tơ pơđăm-jĭt sơnăm, wă jô̆ đĭ-đăng lu bơngai gơh jang tơgŭm tơ Bơsŭn Anih Akŭm."
"And this is what they must carry as all their service for the tabernacle of meeting: the boards of the tabernacle, its bars, its pillars, its sockets","Tơdrong jang lu kon sâu Mêrari lăm Anih akŭm, 'nâu lu tơmam lu sư wei-lăng păng tung dah đe pôk tơ nai; lu tơ̆r lăm Bơsŭn Anih Akŭm lu tơpơng, jrăng, jrăng trôm"
"and the pillars around the court with their sockets, pegs, and cords, with all their furnishings and all their service; and you shall assign to each man by name the items he must carry.","lu jrăng tăp dăr kơđeng păng trôm jrăng, gơwŏk, tơlei giĕn păng đĭ-đăng tơmam yua lăm noh; lu iĕm jô̆ chih anăn rim tơmam kiơ lu sư wă wei-lăng păng tung anhăk."
"This is the service of the families of the sons of Merari, as all their service for the tabernacle of meeting, under the authority of Ithamar the son of Aaron the priest.”","Noh boih đĭ dôm tơdrong jang lu kon sâu Mêrari, dôm tơdrong jang lăm Anih Akŭm mă lu sư athei pơm kiơ̆ kơ Ithamar kon drŏ-nglo Arôn wơh."
"And Moses, Aaron, and the leaders of the congregation numbered the sons of the Kohathites by their families and by their fathers’ house","Thoi noh, Môis, Arôn păng lu yŏng pơgơ̆r chih jô̆ kon sâu Kôhat, kiơ̆ adrĕch, hnam 'bă lu sư"
"from thirty years old and above, even to fifty years old, everyone who entered the service for work in the tabernacle of meeting","iŏk đơ̆ng pêng-jĭt sơnăm truh tơ pơđăm-jĭt sơnăm, wă khan đĭ-đăng bơngai mă gơh bơ̆jang tơ Bơsŭn Anih Akŭm"
"and those who were numbered by their families were two thousand seven hundred and fifty.","păng lu bơngai mă đe chih jô̆ kiơ̆ kơ adrĕch, hnam dơnŏ 'bă lu sư, đei 'bar-rơbâu tơpơh-hrĕng pơđăm-jĭt 'nu."
"These were the ones who were numbered of the families of the Kohathites, all who might serve in the tabernacle of meeting, whom Moses and Aaron numbered according to the commandment of the LORD by the hand of Moses.","Noh boih lu bơngai kon sâu adrĕch Kôhat mă đei chih jô̆, wă khan đĭ-đăng bơngai bu mă gơh bơ̆jang lăm Bơsŭn Anih Akŭm Môis păng Arôn chih jô̆, kiơ̆ thoi nơ̆r Kră Yang tơtă kơ Môis bơtho khan."
"And those who were numbered of the sons of Gershon, by their families and by their fathers’ house","Kon sâu Gersôn chih jô̆ tơmơ̆t lăm sơ̆p hla bơar boih, kiơ̆ kơ adrĕch gah 'bă lu sư."
"from thirty years old and above, even to fifty years old, everyone who entered the service for work in the tabernacle of meeting","Iŏk đơ̆ng pêng-jĭt sơnăm tơ kơpal truh tơ pơđăm-jĭt, wă khan đĭ-đăng lu kon drŏ-nglo mă gơh bơ̆jang tơ Bơsŭn Anih Akŭm"
"those who were numbered by their families, by their fathers’ house, were two thousand six hundred and thirty.","đĭ-đăng đei 'bar-rơbâu tơdrâu-hrĕng pêng-jĭt 'nu."
"These are the ones who were numbered of the families of the sons of Gershon, of all who might serve in the tabernacle of meeting, whom Moses and Aaron numbered according to the commandment of the LORD.","Dôm noh boih adrĕch adrung kon sâu Gersôn chih jô̆ wă khan dôm lu bơngai mă bơ̆jang lăm Bơsŭn Anih Akŭm mă Môis păng Arôn chih jô̆ kiơ̆ thoi nơ̆r Kră Yang đei tơtă."
"Those of the families of the sons of Merari who were numbered, by their families, by their fathers’ house","Bĕ gah kon sâu adrĕch Mêrari kư̆m đei jô̆, kiơ̆ adrĕch hnam dơnŏ 'bă lu sư"
"from thirty years old and above, even to fifty years old, everyone who entered the service for work in the tabernacle of meeting","iŏk đơ̆ng pêng-jĭt sơnăm tơ kơpal truh tơ pơđăm-jĭt, kiơ̆ adrĕch hnam dơnŏ 'bă lu sư wă khan lu kon drŏ-nglo mă gơh bơ̆jang lăm Anih Akŭm"
"those who were numbered by their families were three thousand two hundred.","đĭ-đăng đei pêng-rơbâu 'bar-hrĕng."
"These are the ones who were numbered of the families of the sons of Merari, whom Moses and Aaron numbered according to the word of the LORD by the hand of Moses.","Dôm noh boih jô̆ lu kon sâu Mêrari. Môis păng Arôn chih jô̆ boih, kiơ̆ thoi nơ̆r Kră Yang đei athei Môis bơtho khan."
"All who were numbered of the Levites, whom Moses, Aaron, and the leaders of Israel numbered, by their families and by their fathers’ houses","Đĭ-đăng lu bơngai lăm adrĕch Lêwi mă Môis, Arôn păng đĭ lu yŏng pơgơ̆r bơngai Isơrael đei chih jô̆ tơmơ̆t, kiơ̆ kơ lu adrĕch lu sư"
"from thirty years old and above, even to fifty years old, everyone who came to do the work of service and the work of bearing burdens in the tabernacle of meeting","iŏk đơ̆ng pêng-jĭt sơnăm truh tơ pơđăm-jĭt sơnăm, wă khan lu bơngai mă wă bơ̆jang lăm Bơsŭn Anih Akŭm, tung lu tơmam yua lăm noh."
"those who were numbered were eight thousand five hundred and eighty.","Đĭ-đăng đei tơhngam-rơbâu pơđăm-hrĕng tơhngam-jĭt 'nu."
"According to the commandment of the LORD they were numbered by the hand of Moses, each according to his service and according to his task; thus were they numbered by him, as the LORD commanded Moses.","Đe đei chih jô̆ jao tơdrong jang adrĕch bơngai Lêwi kiơ̆ thoi nơ̆r Kră Yang tơtă gơnang kơ Môis bơtho khan, asong jang jao ăn kơ rim 'nu kiơ̆ kơ tơdrong jang lu sư athei pơm păng tơmam kiơ lu sư wă tung; đe đei asong tơdrong jang kiơ̆ kơ Kră Yang đei pơkă khan kơ Môis noh."
"And the LORD spoke to Moses, saying","Kră Yang khan kơ Môis"
"“Command the children of Israel that they put out of the camp every leper, everyone who has a discharge, and whoever becomes defiled by a corpse.","Ih athei khan kơ adrĕch bơngai Isơrael puh tơweh lê̆ đĭ-đăng lu bơngai kơnê̆ 'mê̆-'mach lu đei jĭ apoh, lu bơngai đei jĭ jăn lĕch đak đuh păng lu bơngai mă đei hơtŭt 'bơm kơ akâu bơngai lôch bơngai ayơ mă 'mê̆-'mach noh."
"You shall put out both male and female; you shall put them outside the camp, that they may not defile their camps in the midst of which I dwell.”","Mă drŏ-nglo dah drŏ-kăn athei puh tơweh lê̆ lu sư tơ 'nguaih kơ kơđông, wă kơ lu sư huay kơ pơm mơgrĭ 'mê̆-'mach kơ anih kơđông, mă đei Inh oei tơ lăm noh"
"And the children of Israel did so, and put them outside the camp; as the LORD spoke to Moses, so the children of Israel did.","lu adrĕch bơngai Isơrael pơm kiơ̆ hloi thoi noh, puh tơweh lê̆ đĭ lu jĭ 'mê̆ đơ̆ng lăm kơđông, kiơ̆ thoi nơ̆r Kră Yang đei tơtă lê̆ boih kơ Môis."
"Then the LORD spoke to Moses, saying","Kră Yang khan kơ Môis"
"“Speak to the children of Israel: ‘When a man or woman commits any sin that men commit in unfaithfulness against the LORD, and that person is guilty","Ih khan bĕ kơ lu bơngai Isơrael: Tơdah đei minh 'nu drŏ-nglo dah bơngai drŏ-kăn pơm tơdrong yoch mă kon bơngai ngăl juăt kơ pơm, pơm glăi kơ Kră Yang jô̆ bơngai noh pơm yoch"
"then he shall confess the sin which he has committed. He shall make restitution for his trespass in full, plus one-fifth of it, and give it to the one he has wronged.","bơngai noh athei tơbral roi tơdrong yoch sư păng pơdrâu tơwih tơmam tôm dôm thoi đêl păng ăn thim minh lăm pơđăm tơmam noh tơwih ăn kơ bơngai mă bơ̆n đei pơm glăi."
"But if the man has no relative to whom restitution may be made for the wrong, the restitution for the wrong must go to the LORD for the priest, in addition to the ram of the atonement with which atonement is made for him.","Tơdah bơngai 'nâu ưh pă đei boih 'nhŏng oh păng dah bơngai wă iŏk tơmam đe tơwih ăn kư̆m pă đei lei tơmam âu gah Kră Yang, wă khan ăn kơ lu 'bok soi, thim đei triu tơno wă soi pơyơ̆r pơm tơmam soi huai tơplih tơdrong yoch sư."
"Every offering of all the holy things of the children of Israel, which they bring to the priest, shall be his.","Đĭ-đăng tơmam pơyơ̆r 'lơ̆ng rơgoh đơ̆ng lu bơngai Isơrael pơyơ̆r ăn kơ lu 'bok soi boih noh lê̆ kơ lu 'bok soi."
"And every man’s holy things shall be his; whatever any man gives the priest shall be his.’ ”","Tơmam ayơ bơngai Isơrael pơyơ̆r 'măn lê̆ pơm tơmam 'lơ̆ng rơgoh dôm lu tơmam noh ăn kơ 'bok soi; tơmam kiơ mă đe ăn kơ 'bok soi noh tơmam sư boih."
"And the LORD spoke to Moses, saying","Kră Yang khan dơ̆ng kơ Môis thoi âu"
"“Speak to the children of Israel, and say to them: ‘If any man’s wife goes astray and behaves unfaithfully toward him","Khan bĕ kơ adrĕch bơngai Isơrael: Tơdah đei minh 'nu drŏ-kăn 'blal pơm yoch hăm klo sư"
"and a man lies with her carnally, and it is hidden from the eyes of her husband, and it is concealed that she has defiled herself, and there was no witness against her, nor was she caught","Tơdah đei minh 'nu bơngai drŏ-nglo ngôi hăm sư noh, ôn hlơp đơ̆ng klo sư; tơdah sư đei pơm kư̆ kă 'mê̆ brư̆ akâu sư ôn oei hlơp păng đe ưh kơ đei bu rôp 'bơ̆t jơ̆ng ti"
"if the spirit of jealousy comes upon him and he becomes jealous of his wife, who has defiled herself; or if the spirit of jealousy comes upon him and he becomes jealous of his wife, although she has not defiled herself","tơdah đei klo sư gar akăn sư, tơchĕng akăn sư pơm kơnê̆ 'mê̆-'mach kơ sư boih, dah huay kơ pơm kơnê̆ 'mê̆-'mach ră."
"then the man shall bring his wife to the priest. He shall bring the offering required for her, one-tenth of an ephah of barley meal; he shall pour no oil on it and put no frankincense on it, because it is a grain offering of jealousy, an offering for remembering, for bringing iniquity to remembrance.","Lei klo sư athei chông ba akăn sư năm 'bơ̆t anăp 'bok soi, chĕp ba tơpŭng minh lăm mơjĭt êpha phe 'ba tơ'bâu wă pơm tơmam soi, sư ưh kơ gơh hling đak rơmă ôliwơ păng đak tơmam 'bâu phu tơ kơpal tơmam ôh, yua kơ noh jơ̆ tơmam pơyơ̆r phe 'ba ưh kơ đei pham yua kơ tơdrong gar, tơmam soi âu wă pơtih ăn đei pơm tơdrong yoch kơnê̆"
"‘And the priest shall bring her near, and set her before the LORD.","'bok soi gô athei bơngai drŏ-kăn noh năm jê̆ dơ̆ng 'bơ̆t anăp Kră Yang."
"The priest shall take holy water in an earthen vessel, and take some of the dust that is on the floor of the tabernacle and put it into the water.","Đơ̆ng noh 'bok soi iŏk đak rơgoh tuh lăm bô̆i glah, chup iŏk 'bruih đơ̆ng hơnă Anih Akŭm na tah lăm đak noh."
"Then the priest shall stand the woman before the LORD, uncover the woman’s head, and put the offering for remembering in her hands, which is the grain offering of jealousy. And the priest shall have in his hand the bitter water that brings a curse.","Na 'bok soi athei bơngai drŏ-kăn noh dơ̆ng năm jê̆ 'bơ̆t anăp Kră Yang, na lang achăng sŏk bơngai drŏ-kăn noh, dan tơmam wă pơyơ̆r 'bơ̆t tơpang ti sư, tơmam pơyơ̆r phe 'ba tơmam pơyơ̆r kơ gar; păng 'bok soi đei chĕp đak tăng lăm ti sư wă pơtih thoi hiap."
"And the priest shall put her under oath, and say to the woman, “If no man has lain with you, and if you have not gone astray to uncleanness while under your husband’s authority, be free from this bitter water that brings a curse.","'Bok soi athei bơngai drŏ-kăn noh pơkă pơkăm păng khan kơ sư: Tơdah ưh kơ đei minh 'nu bơngai drŏ-nglo ayơ 'bĭch hăm ih păng ih oei lui mơ̆ng kơ klo ih ưh kơ luĕl 'blal păng huay kơ pơm kơnê̆ 'mê̆ brư̆, lei đak tăng tơdrong hiap âu huay kơ pơrăm ih."
"But if you have gone astray while under your husband’s authority, and if you have defiled yourself and some man other than your husband has lain with you”","Mă-lei tơdah klo ih oei pơgơ̆r, mă ih luĕl 'blal; pơm kư̆ kă 'mê̆ brư̆ păng tơdah đei minh 'nu bơngai drŏ-nglo 'nguaih kơ klo ih 'bĭch hơdai ih."
"then the priest shall put the woman under the oath of the curse, and he shall say to the woman—“the LORD make you a curse and an oath among your people, when the LORD makes your thigh rot and your belly swell","Kơplah noh 'bok soi athei bơngai drŏ-kăn noh pơma pơkă hiap akâu păng khan kơ bơngai drŏ-kăn thoi âu: Apinh Kră Yang ăn kơ ih jing bơngai pŭ tơdrong hiap pơtê̆ lăm lu kon pơlei ih, pơm kơ ih iôr hiang hơkĕ hơkong păng klak ih bơôr pơpông."
"and may this water that causes the curse go into your stomach, and make your belly swell and your thigh rot.” ‘Then the woman shall say, “Amen, so be it.”","Thŭ đak tăng tơdrong hiap mơ̆t truh tơ lăm klơm klak pơm ăn kơ klak ih bơôr, blu ih ôm. Bơngai drŏ-kăn noh khan A-men, A-men."
"‘Then the priest shall write these curses in a book, and he shall scrape them off into the bitter water.","Đơ̆ng noh 'bok soi athei chih minh hlak hla bơar akar tơdrong hiap, na đang kơ noh iŏk đak tăng noh ôp."
"And he shall make the woman drink the bitter water that brings a curse, and the water that brings the curse shall enter her to become bitter.","'Bok soi ăn kơ bơngai drŏ-kăn huch đak tăng tơdrong hiap, đak tăng tơdrong hiap mơ̆t lăm akâu sư wă pơm kơ sư jĭ hang nuih kơtang dêh.a"
"Then the priest shall take the grain offering of jealousy from the woman’s hand, shall wave the offering before the LORD, and bring it to the altar","Đơ̆ng noh, 'bok soi iŏk tơmam soi pơyơ̆r phe 'ba kơ tơdrong gar đơ̆ng ti bơngai drŏ-kăn, chĕp tơi wơi 'bơ̆t anăp Kră Yang na pơyơ̆r dan kơpal chơnang soi."
"and the priest shall take a handful of the offering, as its memorial portion, burn it on the altar, and afterward make the woman drink the water.","Iŏk minh kơđôp tơpŭng tơmam soi wă tơ'blŏk păng soh tơ kơpal chơnang soi; klaih kơ noh sư gô ăn kơ bơngai drŏ-kăn noh huch đak noh."
"When he has made her drink the water, then it shall be, if she has defiled herself and behaved unfaithfully toward her husband, that the water that brings a curse will enter her and become bitter, and her belly will swell, her thigh will rot, and the woman will become a curse among her people.","Tơdah đang kơ ăn kơ bơngai drŏ-kăn noh huch đak tăng tơdrong hiap, tơdah bơngai đei pơm kơnê̆ 'mê̆ brư̆ kơđang kơ̆l hơko klo sư lei đak tăng noh pơm kơ sư hơ̆-hang chhŭr nuih klak sư pơpông tih, blu sư ôm, lei na bơngai drŏ-kăn noh jing bơngai đe hiap pơtê̆ lăm lu kon pơlei sư."
"But if the woman has not defiled herself, and is clean, then she shall be free and may conceive children.","Mă-lei tơdah bơngai drŏ-kăn noh huay kơ pơm kơnê̆ 'mê̆ brư̆, oei rơgoh, lei sư huay kơ đei tơdrong truh răm kiơ păng gô pơjing kon hơ'lơ̆p.b"
"‘This is the law of jealousy, when a wife, while under her husband’s authority, goes astray and defiles herself","Noh boih tơdrong khôi juăt gah tơdrong gar lu bơngai drŏ-kăn. Klo sư pơgơ̆r sư, dah sư pơm kư̆ kă pơm nhŭng kŏ"
"or when the spirit of jealousy comes upon a man, and he becomes jealous of his wife; then he shall stand the woman before the LORD, and the priest shall execute all this law upon her.","dah kơplah klo sư gar akăn sư; lei athei ba bơngai drŏ-kăn noh 'bơ̆t anăp Kră Yang, hăm 'bơ̆t anăp 'bok soi gô pơm kơ sư kiơ̆ tôm thoi tơdrong khôi juăt 'nâu bơtho tơ'bôh."
"Then the man shall be free from iniquity, but that woman shall bear her guilt.’ ”","Klo sư gô huay kơ yoch, gah bơngai drŏ-kăn noh pŭ tơdrong yoch sư kơdih."
"Then the LORD spoke to Moses, saying","Kră Yang khan kơ Môis"
"“Speak to the children of Israel, and say to them: ‘When either a man or woman consecrates an offering to take the vow of a Nazirite, to separate himself to the LORD","Ih roi tơbăt ăn kơ adrĕch bơngai Isơrael khan: Mă bơngai drŏ-nglo dah bơngai drŏ-kăn, mưh pơkă pơkăm wă jao kơdih akâu sư kơ Kră Yang. Kiơ̆ thoi khŭl Nasirit"
"he shall separate himself from wine and similar drink; he shall drink neither vinegar made from wine nor vinegar made from similar drink; neither shall he drink any grape juice, nor eat fresh grapes or raisins.","Na sư athei pơkơ̆m ưh kơ gơh et sik dah huch tơmam kiơ suai; kư̆m ưh kơ huch sik kiơ mă đe pơm hrâu păng plei hơmu, dah sa hơmu oei adrih, dah sa plei hơmu mă kro boih kư̆m ưh kơ gơh."
"All the days of his separation he shall eat nothing that is produced by the grapevine, from seed to skin.","Lăm đĭ năr sư pơjao akâu, ưh kơ gơh sa kiơ đe pơm hăm plei hơmu, mă găr truh tơ kơđoh akar sư."
"‘All the days of the vow of his separation no razor shall come upon his head; until the days are fulfilled for which he separated himself to the LORD, he shall be holy. Then he shall let the locks of the hair of his head grow.","Kơplah lăm năr sư wă pơkă jao akâu thoi khŭl Nasirit, ưh kơ gơh yua săng hơkôih, hơkôih kơ̆l; sư athei oei mă rơgoh, lê̆ sŏk chăt kơjung dang yơ dĭng truh tơ đĭ năr sư pơkă kơdih akâu wă pơyơ̆r sư kơ Kră Yang."
"All the days that he separates himself to the LORD he shall not go near a dead body.","Kơplah đĭ lăm năr sư pơjao pơyơ̆r akâu sư kơ Kră Yang sư ưh kơ gơh jê̆ akâu bơngai lôch ôh."
"He shall not make himself unclean even for his father or his mother, for his brother or his sister, when they die, because his separation to God is on his head.","Sư ưh kơ gơh pơm ăn kơ akâu sư 'mê̆-'mach yua kơ mĕ, 'bă dah 'nhŏng mai oh sư lôch, kơplah lăm đĭ năr sư pơyơ̆r jao akâu kơ Kră Yang oei kơpal kơ̆l sư."
"All the days of his separation he shall be holy to the LORD.","Kơplah đĭ-đăng năr sư jao akâu kơdih, sư jing rơgoh ăn kơ Kră Yang."
"‘And if anyone dies very suddenly beside him, and he defiles his consecrated head, then he shall shave his head on the day of his cleansing; on the seventh day he shall shave it.","Tơdah đei bơngai bu lôch ưh kơ tam băt 'bơ̆t anăp sư, pơm kơ kơ̆l sư 'mê̆-'mach mă đei jao wă kơ rơgoh, athei hơkôih kơ̆l 'ngôch lăm năr rơgoh noh, wă khan lăm năr mă tơpơh."
"Then on the eighth day he shall bring two turtledoves or two young pigeons to the priest, to the door of the tabernacle of meeting","Truh năr mă tơhngam sư athei chĕp ba 'bar tŏ sem pơgâm dah 'bar tŏ kơtơp ăn kơ 'bok soi 'bơ̆t 'măng Bơsŭn Anih Akŭm."
"and the priest shall offer one as a sin offering and the other as a burnt offering, and make atonement for him, because he sinned in regard to the corpse; and he shall sanctify his head that same day.","'Bok soi gô iŏk minh pôm sem âu pơyơ̆r pơm tơmam soi huai tơdrong yoch, minh pôm dơ̆ng pơyơ̆r pơm tơmam soi 'buh păng pơm rơgoh tơdrong yoch sư mă đei pơm, yua kơ atâu bơngai lôch, thoi noh lăm năr sư gô jao kơ̆l sư wă pơm rơgoh 'lơ̆ng."
"He shall consecrate to the LORD the days of his separation, and bring a male lamb in its first year as a trespass offering; but the former days shall be lost, because his separation was defiled.","Thoi noh, sư athei 'măn lê̆ akâu sư kơdih kơ Kră Yang, dôm lu năr mă jao akâu sư kơdih păng rôp minh pôm kon triu tơno dang minh sơnăm pơyơ̆r pơm tơmam soi huai iŏk tơdrong sư yoch glăi; mă-lei dôm lu năr sư pơyơ̆r jao akâu sư mă adrol noh ưh pă jô̆ boih, yua kơ năr sư jao akâu noh sư yoch 'mê̆-'mach boih."
"‘Now this is the law of the Nazirite: When the days of his separation are fulfilled, he shall be brought to the door of the tabernacle of meeting.","'Nâu khôi juăt khŭl Nasirit, tơdah đĭ tôm dôm năr mă pơyơ̆r jao akâu; đe gô chông ba sư tơ anăp 'măng Bơsŭn Anih Akŭm"
"And he shall present his offering to the LORD: one male lamb in its first year without blemish as a burnt offering, one ewe lamb in its first year without blemish as a sin offering, one ram without blemish as a peace offering","sư athei pơyơ̆r tơmam soi sư kơ Kră Yang, wă khan minh pôm triu kon tơno minh sơnăm ưh kơ đei jĭ kiơ, pơm tơmam soi 'buh, iŏk minh pôm kon triu akăn dơ̆ng ưh kơ đei jĭ kiơ, dang minh sơnăm pơm tơmam soi pơyơ̆r yua kơ tơdrong yoch, iŏk dơ̆ng minh pôm kon triu tơno ưh kơ jĭ kiơ pơyơ̆r pơm tơmam soi bơnê hiôk-hian"
"a basket of unleavened bread, cakes of fine flour mixed with oil, unleavened wafers anointed with oil, and their grain offering with their drink offerings.","hơdai hăm tơmam soi phe 'ba păng tơmam soi huch sa păng minh bai 'bĕng ưh kơ đei 'buih; 'bĕng pơm hăm tơpŭng bơlŭ hăm rơmă ôliwơ, lu 'bĕng klang pik đak rơmă ôliwơ."
"Then the priest shall bring them before the LORD and offer his sin offering and his burnt offering","'Bok soi gô pơdah pơyơ̆r tơmam soi noh 'bơ̆t anăp Kră Yang păng pơyơ̆r tơmam soi huai tơdrong yoch hơdai hăm tơmam soi 'buh sư."
"and he shall offer the ram as a sacrifice of a peace offering to the LORD, with the basket of unleavened bread; the priest shall also offer its grain offering and its drink offering.","Sư gô pơyơ̆r kon triu tơno kơ Kră Yang wă pơm tơmam soi pơyơ̆r 'blŏk bơnê hiôk-hian, hơdai hăm 'bĕng mă ưh kơ đei 'buih, 'bok soi kư̆m gô pơyơ̆r tơmam soi phe 'ba păng pơyơ̆r tơmam soi huch hai."
"Then the Nazirite shall shave his consecrated head at the door of the tabernacle of meeting, and shall take the hair from his consecrated head and put it on the fire which is under the sacrifice of the peace offering.","'Bơ̆t 'măng Bơsŭn Anih Akŭm, bơngai mă pơjao akâu sư athei hơkôih kơ̆l 'ngôch, iŏk sŏk sư soh lăm ŭnh ala tơmam soi 'blŏk bơnê hiôk-hian."
"‘And the priest shall take the boiled shoulder of the ram, one unleavened cake from the basket, and one unleavened wafer, and put them upon the hands of the Nazirite after he has shaved his consecrated hair","Đơ̆ng rŏng kơ bơngai jao akâu sư hơkôih sŏk boih, 'bok soi iŏk minh pah hơngiĕng ti triu tơno hơtŭk sĭn, iŏk minh pôm 'bĕng ưh kơ đei 'buih păng iŏk minh hlak 'bĕng klang ưh kơ đei 'buih na dan 'bơ̆t 'bar pah tơpang ti sư."
"and the priest shall wave them as a wave offering before the LORD; they are holy for the priest, together with the breast of the wave offering and the thigh of the heave offering. After that the Nazirite may drink wine.’","Na tơpơng 'ma 'ngiĕo 'bơ̆t anăp Kră Yang; noh jing tơmam rơgoh lê̆ kơ 'bok soi, kơtơh păng blu mă sư đei pơyơ̆r 'ma 'ngiĕo. Klaih kơ noh bơngai kiơ̆ khŭl Nasirit gơh huch sik hơmu."
"“This is the law of the Nazirite who vows to the LORD the offering for his separation, and besides that, whatever else his hand is able to provide; according to the vow which he takes, so he must do according to the law of his separation.”","Noh jing tơdrong khôi juăt lu khŭl Nasirit pơm tơdrong wă pơkă pơkăm. Tơmam mă sư soi pơyơ̆r kơ Kră Yang kơ tơdrong jao akâu kơdih kiơ̆ khŭl Nasirit, gô jing thoi sư pơkă 'nguaih kơ tơmam nai mă sư đei pơyơ̆r. Sư athei pơm kiơ̆ trŏ tơdrong juăt jao akâu thoi minh 'nu bơngai khŭl Nasirit."
"And the LORD spoke to Moses, saying","Kră Yang khan kơ Môis"
"“Speak to Aaron and his sons, saying, ‘This is the way you shall bless the children of Israel. Say to them","Khan bĕ kơ Arôn hăm đĭ kon drŏ-nglo sư thoi âu: Tơdrong iĕm wă sơkat pŭn hiôk ăn kơ kon pơlei Isơrael lu iĕm gô khan kơ lu sư"
"“The LORD bless you and keep you","Apơi Kră Yang ăn tơdrong pŭn hiôk kơ iĕm păng tơgŭm wei-lăng iĕm."
"The LORD make His face shine upon you, And be gracious to you","Apinh Kră Yang pơchrang muh măt sư kơ iĕm păng mơnat kơ iĕm."
"The LORD lift up His countenance upon you, And give you peace.” ’","Apinh Kră Yang tơmang lăng iĕm păng ăn tơdrong chơt hiôk kơ iĕm."
"“So they shall put My name on the children of Israel, and I will bless them.”","Lu sư athei dan 'măn anăn Inh tơ kơpal lu kon pơlei adrĕch Isơrael thoi noh, lei na Inh gô ăn tơdrong pŭn hiôk kơ lu sư."
"Now it came to pass, when Moses had finished setting up the tabernacle, that he anointed it and consecrated it and all its furnishings, and the altar and all its utensils; so he anointed them and consecrated them.","Kơplah Môis pơdơ̆ng Bơsŭn Anih Akŭm đang boih, tuh đak rơmă păng 'măn lê̆ pha Bơsŭn Anih Akŭm dôm lu tơmam yua lăm noh, tuh đak rơmă tơ chơnang soi păng đĭ-đăng tơmam yua lăm chơnang soi noh đang boih"
"Then the leaders of Israel, the heads of their fathers’ houses, who were the leaders of the tribes and over those who were numbered, made an offering.","na đĭ-đăng lu kơdră lăm adrĕch Isơrael, wă khan lu yŏng pơyơ̆r adrĕch adrung mă lu đe chih jô̆ boih năm ba tơmam pơyơ̆r lu sư."
"And they brought their offering before the LORD, six covered carts and twelve oxen, a cart for every two of the leaders, and for each one an ox; and they presented them before the tabernacle.","Thoi noh lu kră pơgơ̆r năm ba tơmam lu sư pơyơ̆r noh 'bơ̆t anăp Kră Yang, tơdrâu tŏ gre đei tơmam gom lê̆ păng mơjĭt-'bar tŏ rơmo dăm, wă khan rim kơ 'bar 'nu kră pơgơ̆r adrĕch sư pơyơ̆r minh pôm gre păng rim 'nu kră pơgơ̆r pơyơ̆r minh pôm rơmo dăm. Lu sư pơyơ̆r tơmam noh 'bơ̆t anăp Bơsŭn Anih Akŭm."
"Then the LORD spoke to Moses, saying","Kră Yang khan kơ Môis thoi âu"
"“Accept these from them, that they may be used in doing the work of the tabernacle of meeting; and you shall give them to the Levites, to every man according to his service.”","Iŏk bĕ đĭ-đăng lu tơmam pơyơ̆r đơ̆ng lu đe âu wă yua lăm Bơsŭn Anih Akŭm. Păng jao ăn bĕ kơ lu bơngai adrĕch Lêwi, kiơ̆ kơ tơdrong jang rim 'nu lu sư."
"So Moses took the carts and the oxen, and gave them to the Levites.","Thoi noh, Môis iŏk đĭ lu gre păng lu rơmo dăm, pơjao ăn kơ lu bơngai Lêwi."
"Two carts and four oxen he gave to the sons of Gershon, according to their service","Sư pơjao ăn kơ lu kon sâu Gersôn 'bar tŏ gre păng puăn tŏ rơmo dăm, kiơ̆ tơdrong jang lu sư."
"and four carts and eight oxen he gave to the sons of Merari, according to their service, under the authority of Ithamar the son of Aaron the priest.","Sư pơjao ăn kơ lu kon sâu Mêrari puăn tŏ gre păng tơhngam tŏ rơmo dăm, kiơ̆ kơ tơdrong jang lu sư, đei Ithamar, kon drŏ-nglo Arôn, pơm bơngai pơgơ̆r wei-lăng."
"But to the sons of Kohath he gave none, because theirs was the service of the holy things, which they carried on their shoulders.","Mă-lei sư ưh kơ pơjao gre hăm rơmo dăm kơ kon sâu Kôhat, yua kơ lu sư jang wei-lăng păng tung tơmam rơgoh tơ kơpal hơngiĕng lu sư."
"Now the leaders offered the dedication offering for the altar when it was anointed; so the leaders offered their offering before the altar.","Lăm năr chơnang soi đei tuh đak 'bâu phu lu kră pơgơ̆r pơyơ̆r tơmam lu sư 'bơ̆t anăp chơnang wă pơm giĕng pơyơ̆r."
"For the LORD said to Moses, “They shall offer their offering, one leader each day, for the dedication of the altar.”","Kră Yang khan kơ Môis thoi âu: Lu kră pơgơ̆r athei pơyơ̆r tơmam soi kơ năr wă pơih chơnang soi, bơngai âu năr 'nâu, bơngai noh năr nai, rim năr."
"And the one who offered his offering on the first day was Nahshon the son of Amminadab, from the tribe of Judah.","Nahsôn kon drŏ-nglo Aminađap, adrĕch Juđa pơyơ̆r năr blŭng-a adrol kơ pơkeh."
"His offering was one silver platter, the weight of which was one hundred and thirty shekels, and one silver bowl of seventy shekels, according to the shekel of the sanctuary, both of them full of fine flour mixed with oil as a grain offering","Tơmam sư pơyơ̆r noh minh hlak chhĕr hu trăp sư minh-hrĕng pêng-jĭt seikơl, minh hlak pơnhan hu trăp sư tơpơh-jĭt seikơl, kiơ̆ kơ seikơl lăm anih rơgoh; pơđĭ kơ 'bar hlak noh dan 'bĕnh kơ tơpŭng bơlŭ hăm đak rơmă ôliwơ, wă pơm tơmam soi pơyơ̆r phe 'ba"
"one gold pan of ten shekels, full of incense","minh hlak chhĕr maih trăp sư mơjĭt seikơl, dan 'bĕnh kơ pơgang 'bâu phu"
"one young bull, one ram, and one male lamb in its first year, as a burnt offering","minh pôm kon rơmo dăm, minh pôm kon triu tơno, minh pôm triu tơno, truh minh sơnăm wă pơm tơmam soi 'buh"
"one kid of the goats as a sin offering","minh pôm bơbe dăm wă pơm tơmam soi huai tơdrong yoch"
"and for the sacrifice of peace offerings: two oxen, five rams, five male goats, and five male lambs in their first year. This was the offering of Nahshon the son of Amminadab.","pơyơ̆r tơmam soi kơ tơdrong 'blŏk bơnê hiôk-hian; 'bar tŏ rơmo dăm, pơđăm tŏ triu tơno, pơđăm tŏ bơbe dăm păng pơđăm tŏ kon triu tơno truh minh sơnăm. Noh tơmam soi pơyơ̆r đơ̆ng Nahsôn, kon drŏ-nglo Aminađap."
"On the second day Nethanel the son of Zuar, leader of Issachar, presented an offering.","Lăm năr mă 'bar Nathanel kon drŏ-nglo Suar, yŏng kơdră adrĕch Isakar, pơyơ̆r tơmam soi sư"
"For his offering he offered one silver platter, the weight of which was one hundred and thirty shekels, and one silver bowl of seventy shekels, according to the shekel of the sanctuary, both of them full of fine flour mixed with oil as a grain offering","sư pơyơ̆r minh hlak chhĕr hu trăp minh-hrĕng pêng-jĭt seikơl, minh hlak pơnhan hu trăp sư tơpơh-jĭt seikơl, kiơ̆ kơ seikơl lăm anih rơgoh 'bar hlak noh tă 'bĕnh kơ tơpŭng hrâu hăm đak rơmă ôliwơ, wă yua pơm tơmam soi phe 'ba"
"one gold pan of ten shekels, full of incense","minh hlak pơnhan maih trăp mơjĭt seikơl, 'bĕnh kơ pơgang 'bâu phu"
"one young bull, one ram, and one male lamb in its first year, as a burnt offering","minh pôm kon rơmo dăm, minh pôm triu kon tơno, minh pôm triu kon tơno minh sơnăm, yua wă pơm tơmam soi 'buh"
"one kid of the goats as a sin offering","minh pôm bơbe tơno yua wă pơm tơmam soi huai tơdrong yoch"
"and as the sacrifice of peace offerings: two oxen, five rams, five male goats, and five male lambs in their first year. This was the offering of Nethanel the son of Zuar.","păng tơmam soi tơdrong 'blŏk bơnê hiôk-hian, 'bar tŏ rơmo dăm, pơđăm tŏ triu tơno, pơđăm tŏ bơbe tơno păng pơđăm tŏ triu kon minh sơnăm. Noh boih mă tơmam soi pơyơ̆r đơ̆ng Nathanel, kon drŏ-nglo Suar."
"On the third day Eliab the son of Helon, leader of the children of Zebulun, presented an offering.","Lăm năr mă pêng, truh tơ yŏng kơdră kon sâu adrĕch Sabulôn, noh Êliap kon drŏ-nglo Hêlôn pơyơ̆r tơmam soi."
"His offering was one silver platter, the weight of which was one hundred and thirty shekels, and one silver bowl of seventy shekels, according to the shekel of the sanctuary, both of them full of fine flour mixed with oil as a grain offering","Tơmam soi sư minh hlak chhĕr hu trăp minh-hrĕng pêng-jĭt seikơl, minh hlak pơnhan hu trăp tơpơh-jĭt seikơl, kiơ̆ kơ seikơl lăm anih rơgoh; pơđĭ kơ 'bar hlak tă kơ 'bĕnh kơ tơpŭng bơlŭ hăm đak rơmă ôliwơ, wă yua pơm tơmam soi phe 'ba"
"one gold pan of ten shekels, full of incense","minh hlak pơnhan maih mơjĭt seikơl, 'bĕnh pơgang 'bâu phu"
"one young bull, one ram, and one male lamb in its first year, as a burnt offering","minh pôm rơmo dăm, minh pôm triu kon tơno, minh pôm triu kon minh sơnăm, yua wă pơm tơmam soi 'buh"
"one kid of the goats as a sin offering","minh pôm bơbe tơno yua pơm tơmam soi pơyơ̆r wă huai tơdrong yoch"
"and for the sacrifice of peace offerings: two oxen, five rams, five male goats, and five male lambs in their first year. This was the offering of Eliab the son of Helon.","păng gah tơmam soi 'blŏk bơnê kơ tơdrong hiôk-hian, 'bar tŏ rơmo dăm, pơđăm tŏ triu tơno, pơđăm tŏ bơbe dăm păng pơđăm tŏ triu kon tơno truh minh sơnăm. Noh tơmam soi Êliap kon drŏ-nglo Hêlôn."
"On the fourth day Elizur the son of Shedeur, leader of the children of Reuben, presented an offering.","Lăm năr mă puăn, truh tơ yŏng kơdră kon sâu Rubên, noh Êlisur kon drŏ-nglo Sêdur, pơyơ̆r tơmam soi"
"His offering was one silver platter, the weight of which was one hundred and thirty shekels, and one silver bowl of seventy shekels, according to the shekel of the sanctuary, both of them full of fine flour mixed with oil as a grain offering","tơmam soi sư noh minh hlak chhĕr hu trăp minh-hrĕng pêng-jĭt seikơl, minh hlak pơnhan hu trăp tơpơh-jĭt seikơl, kiơ̆ kơ seikơl lăm anih rơgoh; pơđĭ kơ 'bar hlak tă kơ 'bĕnh tơpŭng hrâu hăm đak rơmă ôliwơ, yua pơm tơmam soi phe 'ba"
"one gold pan of ten shekels, full of incense","minh hlak pơnhan maih trăp mơjĭt seikơl, 'bĕnh kơ pơgang 'bâu phu"
"one young bull, one ram, and one male lamb in its first year, as a burnt offering","minh pôm rơmo dăm, minh pôm triu tơno, minh pôm triu kon tơno truh minh sơnăm, yua pơm tơmam soi 'buh"
"one kid of the goats as a sin offering","minh pôm bơbe tơno yua pơm tơmam soi pơyơ̆r wă huai tơdrong yoch"
"and as the sacrifice of peace offerings: two oxen, five rams, five male goats, and five male lambs in their first year. This was the offering of Elizur the son of Shedeur.","păng gah tơmam soi tơdrong hiôk-hian, 'bar tŏ rơmo dăm, pơđăm tŏ triu tơno, pơđăm tŏ bơbe tơno păng pơđăm tŏ triu kon tơno truh minh sơnăm. Noh tơmam soi đơ̆ng Êlisur, kon drŏ-nglo Sêdur pơyơ̆r."
"On the fifth day Shelumiel the son of Zurishaddai, leader of the children of Simeon, presented an offering.","Năr mă pơđăm, truh yŏng kơdră kon sâu Simêôn, noh Sêlumiel kon drŏ-nglo Surisadai. Pơyơ̆r tơmam soi."
"His offering was one silver platter, the weight of which was one hundred and thirty shekels, and one silver bowl of seventy shekels, according to the shekel of the sanctuary, both of them full of fine flour mixed with oil as a grain offering","Tơmam soi sư pơyơ̆r noh minh hlak chhĕr hu trăp minh-hrĕng pêng-jĭt seikơl, minh hlak pơnhan hu trăp tơpơh-jĭt seikơl, kiơ̆ kơ seikơl lăm anih rơgoh; đĭ kơ 'bar hlak pơnhan noh mong 'bĕnh kơ tơpŭng bơlŭ hăm đak rơmă ôliwơ, yua pơm tơmam soi phe 'ba"
"one gold pan of ten shekels, full of incense","minh hlak pơnhan maih trăp mơjĭt seikơl, 'bĕnh kơ pơgang 'bâu phu"
"one young bull, one ram, and one male lamb in its first year, as a burnt offering","minh pôm kon rơmo dăm, minh pôm triu tơno, minh pôm triu kon tơno truh minh sơnăm, yua wă pơm tơmam soi 'buh"
"one kid of the goats as a sin offering","minh pôm bơbe tơno yua wă pơm tơmam soi huai tơdrong yoch"
"and as the sacrifice of peace offerings: two oxen, five rams, five male goats, and five male lambs in their first year. This was the offering of Shelumiel the son of Zurishaddai.","păng gah tơmam soi pơyơ̆r 'blŏk bơnê kơ tơdrong hiôk-hian, 'bar tŏ rơmo dăm, pơđăm tŏ triu tơno, pơđăm tŏ triu kon tơno truh minh sơnăm. Noh boih tơmam soi đơ̆ng Sêlumiel, kon drŏ-nglo Surisadai."
"On the sixth day Eliasaph the son of Deuel, leader of the children of Gad, presented an offering.","Năr mă tơdrâu, truh tơ yŏng kơdră kon sâu Gat, noh Êliasap, kon drŏ-nglo Đêuel, pơyơ̆r tơmam soi"
"His offering was one silver platter, the weight of which was one hundred and thirty shekels, and one silver bowl of seventy shekels, according to the shekel of the sanctuary, both of them full of fine flour mixed with oil as a grain offering","tơmam soi lu sư noh, minh hlak chhĕr trăp minh-hrĕng pêng-jĭt seikơl, minh hlak pơnhan trăp tơpơh-jĭt seikơl, kiơ̆ kơ seikơl lăm anih rơgoh, pơđĭ kơ 'bar hlak pơnhan noh 'bĕnh kơ tơpŭng bơlŭ hrâu hăm đak rơmă ôliwơ, yua wă pơm tơmam soi phe 'ba"
"one gold pan of ten shekels, full of incense","minh hlak pơnhan maih trăp mơjĭt seikơl, 'bĕnh kơ pơgang 'bâu phu"
"one young bull, one ram, and one male lamb in its first year, as a burnt offering","minh pôm rơmo dăm, minh pôm triu tơno, minh pôm triu kon tơno truh minh sơnăm, yua wă pơm tơmam soi 'buh"
"one kid of the goats as a sin offering","minh pôm bơbe tơno, yua wă pơm tơmam soi huai tơdrong yoch"
"and as the sacrifice of peace offerings: two oxen, five rams, five male goats, and five male lambs in their first year. This was the offering of Eliasaph the son of Deuel.","păng gah tơmam soi pơyơ̆r kơ tơdrong hiôk-hian, 'bar tŏ rơmo dăm, pơđăm tŏ triu tơno, pơđăm tŏ bơbe tơno păng pơđăm tŏ triu kon tơno truh minh sơnăm. Noh boih tơmam soi Êliasap, kon drŏ-nglo Đêuel."
"On the seventh day Elishama the son of Ammihud, leader of the children of Ephraim, presented an offering.","Năr mă tơpơh, truh tơ yŏng kơdră kon sâu Êphraim, noh Êlisama kon drŏ-nglo Amihut. Pơyơ̆r tơmam soi."
"His offering was one silver platter, the weight of which was one hundred and thirty shekels, and one silver bowl of seventy shekels, according to the shekel of the sanctuary, both of them full of fine flour mixed with oil as a grain offering","Tơmam soi sư pơyơ̆r minh hlak chhĕr hu trăp minh-hrĕng pêng-jĭt seikơl, minh hlak kơthao hu trăp tơpơh-jĭt seikơl, kiơ̆ kơ seikơl lăm anih rơgoh, 'bar hlak pơnhan âu mong 'bĕnh kơ tơpŭng bơlŭ hrâu hăm đak rơmă ôliwơ, yua pơm tơmam soi pơyơ̆r phe 'ba"
"one gold pan of ten shekels, full of incense","minh hlak pơnhan maih trăp mơjĭt seikơl, 'bĕnh kơ pơgang 'bâu phu"
"one young bull, one ram, and one male lamb in its first year, as a burnt offering","minh pôm rơmo dăm, minh pôm triu tơno, minh pôm triu kon tơno truh minh sơnăm yua wă pơm tơmam soi 'buh"
"one kid of the goats as a sin offering","minh pôm bơbe tơno yua pơm tơmam soi wă huai tơdrong yoch"
"and as the sacrifice of peace offerings: two oxen, five rams, five male goats, and five male lambs in their first year. This was the offering of Elishama the son of Ammihud.","gah tơmam soi 'blŏk bơnê kơ tơdrong hiôk-hian, 'bar tŏ rơmo dăm, pơđăm tŏ triu tơno, pơđăm tŏ triu kon tơno truh minh sơnăm, pơđăm tŏ bơbe tơno. Noh tơmam soi pơyơ̆r đơ̆ng Êlisama, kon drŏ-nglo Amihut."
"On the eighth day Gamaliel the son of Pedahzur, leader of the children of Manasseh, presented an offering.","Năr mă tơhngam, truh tơ yŏng kơdră kon sâu Manase, noh Gamaliel kon drŏ-nglo Pêdasur; pơyơ̆r tơmam soi"
"His offering was one silver platter, the weight of which was one hundred and thirty shekels, and one silver bowl of seventy shekels, according to the shekel of the sanctuary, both of them full of fine flour mixed with oil as a grain offering","tơmam soi sư minh hlak chhĕr hu trăp minh-hrĕng pêng-jĭt seikơl, minh hlak pơnhan hu trăp tơpơh-jĭt seikơl, kiơ̆ kơ seikơl anih rơgoh, pơđĭ kơ 'bar hlak pơnhan noh mong 'bĕnh kơ tơpŭng bơlŭ hrâu hăm đak rơmă ôliwơ, yua pơm tơmam soi phe 'ba"
"one gold pan of ten shekels, full of incense","minh hlak pơnhan maih trăp mơjĭt seikơl, 'bĕnh kơ pơgang 'bâu phu"
"one young bull, one ram, and one male lamb in its first year, as a burnt offering","minh pôm rơmo dăm, minh pôm triu tơno, minh pôm triu kon tơno truh minh sơnăm, yua pơm tơmam soi 'buh"
"one kid of the goats as a sin offering","minh pôm bơbe tơno yua pơm tơmam soi pơyơ̆r huai tơdrong yoch"
"and as the sacrifice of peace offerings: two oxen, five rams, five male goats, and five male lambs in their first year. This was the offering of Gamaliel the son of Pedahzur.","Păng tơmam soi gah tơdrong hiôk-hian, 'bar tŏ rơmo dăm, pơđăm tŏ triu tơno, pơđăm tŏ bơbe tơno păng pơđăm tŏ triu kon tơno truh minh sơnăm. Noh tơmam soi đơ̆ng Gamaliel, kon drŏ-nglo Pêdasur."
"On the ninth day Abidan the son of Gideoni, leader of the children of Benjamin, presented an offering.","Năr mă tơsĭn, truh tơ yŏng kơdră kon sâu Bênjamin noh Abidan kon drŏ-nglo Gideôni. Pơyơ̆r tơmam soi."
"His offering was one silver platter, the weight of which was one hundred and thirty shekels, and one silver bowl of seventy shekels, according to the shekel of the sanctuary, both of them full of fine flour mixed with oil as a grain offering","Tơmam soi sư pơyơ̆r minh hlak chhĕr hu trăp minh-hrĕng pêng-jĭt seikơl, minh hlak pơnhan tơpơh-jĭt seikơl, kiơ̆ kơ seikơl anih 'lơ̆ng rơgoh, pơđĭ kơ 'bar hlak pơnhan noh mong 'bĕnh kơ tơpŭng bơlŭ hrâu hăm đak rơmă ôliwơ yua pơm tơmam soi pơyơ̆r phe 'ba"
"one gold pan of ten shekels, full of incense","minh hlak pơnhan maih trăp mơjĭt seikơl, 'bĕnh kơ pơgang 'bâu phu"
"one young bull, one ram, and one male lamb in its first year, as a burnt offering","minh pôm rơmo dăm, minh pôm triu tơno, minh pôm triu kon tơno truh minh sơnăm yua pơm tơmam soi 'buh"
"one kid of the goats as a sin offering","minh pôm bơbe tơno yua pơm tơmam soi huai tơdrong yoch"
"and as the sacrifice of peace offerings: two oxen, five rams, five male goats, and five male lambs in their first year. This was the offering of Abidan the son of Gideoni.","păng tơmam soi 'blŏk bơnê gah tơdrong hiôk-hian, 'bar tŏ rơmo dăm, pơđăm tŏ triu tơno, pơđăm tŏ bơbe tơno păng pơđăm tŏ triu kon tơno truh minh sơnăm. Noh tơmam soi đơ̆ng Abidan, kon drŏ-nglo Gideôni."
"On the tenth day Ahiezer the son of Ammishaddai, leader of the children of Dan, presented an offering.","Năr mă mơjĭt truh tơ yŏng kơdră Đan, noh Ahiser kon drŏ-nglo Amisadai pơyơ̆r tơmam soi"
"His offering was one silver platter, the weight of which was one hundred and thirty shekels, and one silver bowl of seventy shekels, according to the shekel of the sanctuary, both of them full of fine flour mixed with oil as a grain offering","tơmam soi sư minh hlak chhĕr hu trăp minh-hrĕng pêng-jĭt seikơl, minh hlak pơnhan hu trăp tơpơh-jĭt seikơl, kiơ̆ kơ seikơl anih rơgoh, pơđĭ kơ 'bar hlak mong 'bĕnh kơ tơpŭng bơlŭ hrâu hăm đak rơmă ôliwơ, yua pơm tơmam soi phe 'ba"
"one gold pan of ten shekels, full of incense","minh hlak pơnhan maih trăp mơjĭt seikơl, 'bĕnh kơ pơgang 'bâu phu"
"one young bull, one ram, and one male lamb in its first year, as a burnt offering","minh pôm rơmo dăm, minh pôm triu tơno, minh pôm triu kon tơno truh minh sơnăm, yua pơm tơmam soi 'buh"
"one kid of the goats as a sin offering","minh pôm bơbe tơno yua pơm tơmam soi huai tơdrong yoch"
"and as the sacrifice of peace offerings: two oxen, five rams, five male goats, and five male lambs in their first year. This was the offering of Ahiezer the son of Ammishaddai.","păng tơmam soi 'blŏk bơnê tơdrong hiôk-hian, 'bar tŏ rơmo dăm, pơđăm tŏ triu tơno, pơđăm tŏ bơbe tơno păng pơđăm tŏ triu kon tơno truh minh sơnăm. Noh boih tơmam soi pơyơ̆r đơ̆ng Ahiser, kon drŏ-nglo Amisadai."
"On the eleventh day Pagiel the son of Ocran, leader of the children of Asher, presented an offering.","Năr mă mơjĭt-mônh, truh tơ yŏng kơdră kon sâu Aser, noh Pagiel kon drŏ-nglo Ôkran. Pơyơ̆r tơmam soi."
"His offering was one silver platter, the weight of which was one hundred and thirty shekels, and one silver bowl of seventy shekels, according to the shekel of the sanctuary, both of them full of fine flour mixed with oil as a grain offering","Tơmam soi sư pơyơ̆r minh hlak chhĕr hu trăp minh-hrĕng pêng-jĭt seikơl, minh hlak pơnhan hu trăp tơpơh-jĭt seikơl, kiơ̆ kơ seikơl anih rơgoh, pơđĭ kơ 'bar hlak mong 'bĕnh kơ tơpŭng bơlŭ hrâu hăm đak rơmă ôliwơ, yua pơm tơmam soi phe 'ba"
"one gold pan of ten shekels, full of incense","minh hlak pơnhan maih trăp mơjĭt seikơl, 'bĕnh kơ pơgang 'bâu phu"
"one young bull, one ram, and one male lamb in its first year, as a burnt offering","minh pôm rơmo dăm, minh pôm triu tơno, minh pôm triu kon tơno truh minh sơnăm, yua pơm tơmam soi 'buh"
"one kid of the goats as a sin offering","minh pôm bơbe tơno yua pơm tơmam soi wă huai tơdrong yoch"
"and as the sacrifice of peace offerings: two oxen, five rams, five male goats, and five male lambs in their first year. This was the offering of Pagiel the son of Ocran.","păng gah tơmam soi pơyơ̆r tơdrong hiôk-hian, 'bar tŏ rơmo dăm, pơđăm tŏ triu tơno, pơđăm tŏ bơbe tơno păng pơđăm tŏ triu kon tơno truh minh sơnăm. Noh tơmam soi pơyơ̆r đơ̆ng Pagiel, kon drŏ-nglo Ôkran."
"On the twelfth day Ahira the son of Enan, leader of the children of Naphtali, presented an offering.","Năr mă mơjĭt-'bar, truh tơ yŏng kơdră kon sâu Neptali, noh Ahira, kon drŏ-nglo Ênan. Pơyơ̆r tơmam soi."
"His offering was one silver platter, the weight of which was one hundred and thirty shekels, and one silver bowl of seventy shekels, according to the shekel of the sanctuary, both of them full of fine flour mixed with oil as a grain offering","Tơmam soi sư pơyơ̆r minh hlak chhĕr trăp minh-hrĕng pêng-jĭt seikơl, minh hlak pơnhan trăp tơpơh-jĭt seikơl, kiơ̆ kơ seikơl lăm anih rơgoh, pơđĭ kơ 'bar hlak pơnhan mong 'bĕnh kơ tơpŭng bơlŭ hrâu hăm đak rơmă ôliwơ, yua pơm tơmam soi pơyơ̆r phe 'ba"
"one gold pan of ten shekels, full of incense","minh hlak pơnhan maih trăp mơjĭt seikơl, 'bĕnh kơ pơgang 'bâu phu"
"one young bull, one ram, and one male lamb in its first year, as a burnt offering","minh pôm rơmo dăm, minh pôm triu tơno, minh pôm triu kon tơno truh minh sơnăm, yua pơm tơmam soi 'buh"
"one kid of the goats as a sin offering","minh pôm bơbe tơno yua pơm tơmam soi pơyơ̆r huai tơdrong yoch"
"and as the sacrifice of peace offerings: two oxen, five rams, five male goats, and five male lambs in their first year. This was the offering of Ahira the son of Enan.","păng gah tơmam soi 'blŏk bơnê pơyơ̆r tơdrong hiôk-hian, 'bar tŏ rơmo dăm, pơđăm tŏ triu tơno, pơđăm tŏ bơbe tơno păng pơđăm tŏ triu kon tơno truh minh sơnăm. Noh tơmam soi pơyơ̆r đơ̆ng Ahira, kon drŏ-nglo Ênan."
"This was the dedication offering for the altar from the leaders of Israel, when it was anointed: twelve silver platters, twelve silver bowls, and twelve gold pans.","Noh boih tơmam soi pơyơ̆r đơ̆ng lu yŏng kơdră adrĕch bơngai Isơrael lăm năr pơm giĕng pơyơ̆r pơkeh pơyơ̆r chơnang soi, kơplah lăm năr đe tuh đak rơmă kơ chơnang soi: Mơjĭt-'bar hlak chhĕr hu, mơjĭt-'bar hlak pơnhan hu, mơjĭt-'bar hlak pơnhan maih"
"Each silver platter weighed one hundred and thirty shekels and each bowl seventy shekels. All the silver of the vessels weighed two thousand four hundred shekels, according to the shekel of the sanctuary.","minh hlak chhĕr hu trăp sư minh-hrĕng pêng-jĭt seikơl păng minh hlak pơnhan trăp sư tơpơh-jĭt seikơl. Jô̆ akŭm đĭ chhĕr hu păng pơnhan hu noh đei 'bar-rơbâu puăn-hrĕng seikơl, kiơ̆ kơ seikơl lăm anih rơgoh."
"The twelve gold pans full of incense weighed ten shekels apiece, according to the shekel of the sanctuary; all the gold of the pans weighed one hundred and twenty shekels.","Mơjĭt hlak pơnhan maih 'bĕnh kơ pơgang 'bâu phu, lăm minh hlak trăp mơjĭt seikơl, kiơ̆ kơ seikơl anih rơgoh; jô̆ akŭm đĭ-đăng maih trăp sư minh-hrĕng 'bar-jĭt seikơl"
"All the oxen for the burnt offering were twelve young bulls, the rams twelve, the male lambs in their first year twelve, with their grain offering, and the kids of the goats as a sin offering twelve.","jô̆ đĭ-đăng sem dơrong pơm tơmam soi 'buh đei mơjĭt-'bar tŏ rơmo dăm păng mơjĭt-'bar tŏ triu tơno, mơjĭt-'bar tŏ triu kon tơno truh minh sơnăm, hơdai hăm lu tơmam soi phe 'ba păng mơjĭt tŏ bơbe tơno yua pơm tơmam soi huai tơdrong yoch."
"And all the oxen for the sacrifice of peace offerings were twenty-four bulls, the rams sixty, the male goats sixty, and the lambs in their first year sixty. This was the dedication offering for the altar after it was anointed.","Jô̆ đĭ rơmo dăm yua pơm tơmam soi 'blŏk hơdơ̆r kơ tơdrong hiôk-hian đei 'bar-jĭt puăn tŏ păng tơdrâu-jĭt tŏ triu tơno, tơdrâu-jĭt bơbe tơno, tơdrâu-jĭt bơbe kon tơno truh minh sơnăm. Noh boih tơmam soi pơyơ̆r lăm năr pơih pơyơ̆r chơnang soi, đang kơ chơnang soi đei tuh đak rơmă boih."
"Now when Moses went into the tabernacle of meeting to speak with Him, he heard the voice of One speaking to him from above the mercy seat that was on the ark of the Testimony, from between the two cherubim; thus He spoke to him.","Kơplah Môis mơ̆t tơ lăm Bơsŭn Anih Akŭm wă pơma dơnuh hăm Kră Yang, na sư kơtơ̆ng nơ̆r pơma hăm sư đơ̆ng lăm Tơnglơ̆p Mơnat ăn dan kơpal Hom tơdrong Roi Tơbăt, tŏk-bŏk sơlam kơ 'bar tŏ chêrubim; Kră Yang pơma dơnuh hăm sư."
"And the LORD spoke to Moses, saying","Kră Yang khan kơ Môis thoi âu"
"“Speak to Aaron, and say to him, ‘When you arrange the lamps, the seven lamps shall give light in front of the lampstand.’ ”","Khan bĕ kơ Arôn; kơplah ih pơdơ̆ng ŭnh kơđeng, lei dan tơpơh tŏ ŭnh nhơk pơchrang hơdah tơ gah anăp kơ jơ̆ng ŭnh jrĕnh."
"And Aaron did so; he arranged the lamps to face toward the front of the lampstand, as the LORD commanded Moses.","Arôn pơm kiơ̆ hloi sư dan tơpơh tŏ ŭnh kơđeng wă pơchrang hơdah tơ gah anăp kơ jơ̆ng ŭnh jrĕnh, thoi nơ̆r Kră Yang đei pơkă khan kơ Môis."
"Now this workmanship of the lampstand was hammered gold; from its shaft to its flowers it was hammered work. According to the pattern which the LORD had shown Moses, so he made the lampstand.","Đe pơm jơ̆ng ŭnh jrĕnh păng maih, iŏk đơ̆ng jơ̆ng truh tơ lu pơkao đei hơjơ̆m, thoi noh đe hơjơ̆m pơm kiơ̆ thoi Kră Yang mă pơma tơ'bôh kơ Môis rup."
"Then the LORD spoke to Moses, saying","Kră Yang khan kơ Môis"
"“Take the Levites from among the children of Israel and cleanse them ceremonially.","rơih iŏk bĕ lu bơngai Lêwi đơ̆ng lăm khŭl bơngai Isơrael păng pơm kơ lu sư rơgoh 'lơ̆ng."
"Thus you shall do to them to cleanse them: Sprinkle water of purification on them, and let them shave all their body, and let them wash their clothes, and so make themselves clean.","'Nâu boih tơdrong ih athei pơm ăn kơ lu sư rơgoh; iŏk đak rơgoh tơtreh tơ kơpal akâu lu sư wă kơ rơgoh; lu sư athei hơkôih sŏk sop jơ̆p kơ akâu lu sư, pih hơbĕn ao păng hum hơmet akâu kơdih rơgoh."
"Then let them take a young bull with its grain offering of fine flour mixed with oil, and you shall take another young bull as a sin offering.","Đơ̆ng noh lu sư athei rôp minh pôm rơmo dăm hăm tơmam soi phe 'ba tơpŭng bơlŭ hrâu hăm đak rơmă ôliwơ; gah ih athei rôp iŏk minh pôm rơmo dăm plơ̆ng dơ̆ng yua pơm tơmam soi huai tơdrong yoch"
"And you shall bring the Levites before the tabernacle of meeting, and you shall gather together the whole congregation of the children of Israel.","Ih athei pơdah lu bơngai Lêwi âu 'bơ̆t anăp Bơsŭn hăm 'bơ̆t anăp đĭ-đăng lu bơngai Isơrael."
"So you shall bring the Levites before the LORD, and the children of Israel shall lay their hands on the Levites","Thoi noh, ih athei lu bơngai Lêwi dơ̆ng 'bơ̆t anăp Kră Yang na lu kon pơlei bơngai Isơrael gô dan ti lu sư pel akâu lu bơngai Lêwi."
"and Aaron shall offer the Levites before the LORD like a wave offering from the children of Israel, that they may perform the work of the LORD.","Đơ̆ng noh, Arôn gô pơyơ̆r lu bơngai Lêwi 'bơ̆t anăp Kră Yang jing tơmam soi đơ̆ng lăm adrĕch Isơrael pơyơ̆r tơpơng 'ma 'ngiĕo, wă kơ lu sư bơ̆jang kơ Kră Yang."
"Then the Levites shall lay their hands on the heads of the young bulls, and you shall offer one as a sin offering and the other as a burnt offering to the LORD, to make atonement for the Levites.","Đơ̆ng noh lu bơngai Lêwi gô dan ti lu sư kơpal kơ̆l 'bar tŏ rơmo dăm noh, na ih athei pơyơ̆r rơmo âu pơm tơmam soi yua kơ tơdrong yoch păng minh pôm dơ̆ng pơm tơmam soi 'buh ăn kơ Kră Yang wă pơm tơmam soi huai tơdrong yoch ăn kơ lu bơngai Lêwi."
"“And you shall stand the Levites before Aaron and his sons, and then offer them like a wave offering to the LORD.","Đơ̆ng rŏng kơ noh ih athei lu bơngai Lêwi dơ̆ng 'bơ̆t anăp Arôn păng lu kon drŏ-nglo sư, na ih pơyơ̆r lu bơngai Lêwi âu thoi tơmam pơyơ̆r tơpơng 'ma 'ngiĕo âu ăn kơ Kră Yang."
"Thus you shall separate the Levites from among the children of Israel, and the Levites shall be Mine.","Thoi noh ih athei rơih 'măn lê̆ lu bơngai Lêwi đơ̆ng lăm lu bơngai Isơrael, lu bơngai noh gô jing gah Inh."
"After that the Levites shall go in to service the tabernacle of meeting. So you shall cleanse them and offer them like a wave offering.","Đang kơ dôm tơdrong noh, lu bơngai Lêwi pha gô bơ̆jang lăm Bơsŭn Anih Akŭm. Na ih athei pơm ăn kơ lu sư rơgoh păng pơyơ̆r lu sư thoi tơmam soi pơyơ̆r tơpơng 'ma 'ngiĕo."
"For they are wholly given to Me from among the children of Israel; I have taken them for Myself instead of all who open the womb, the firstborn of all the children of Israel.","Yua kơ Inh rơih iŏk lu bơngai Lêwi kơ Inh kơdih, wă tơplih lu kon kơdră bơngai Isơrael."
"For all the firstborn among the children of Israel are Mine, both man and beast; on the day that I struck all the firstborn in the land of Egypt I sanctified them to Myself.","Yua kơ đĭ-đăng kon kơdră mă tơpŭ blŭng-a, mă kon bơngai dah kon sem dơrong kơdră Inh iŏk 'măn lê̆ gah Inh kơdih boih, kơplah lăm năr Inh pơlôch pơrăm lu kon kơdră bơngai Êyiptơ lăm char sư sơ̆."
"I have taken the Levites instead of all the firstborn of the children of Israel.","Păng Inh kư̆m rơih iŏk lu bơngai Lêwi tơplih kơ kon kơdră lu bơngai Isơrael."
"And I have given the Levites as a gift to Aaron and his sons from among the children of Israel, to do the work for the children of Israel in the tabernacle of meeting, and to make atonement for the children of Israel, that there be no plague among the children of Israel when the children of Israel come near the sanctuary.”","Đơ̆ng lăm lu adrĕch bơngai Isơrael Inh rơih iŏk boih bơngai Lêwi pơjao ăn kơ Arôn păng lu kon drŏ-nglo sư, wă kơ bơ̆jang tơplih tơdrong jang Isơrael lăm Bơsŭn Anih Akŭm, kư̆m pơm soi sơmah wă huai tơdrong yoch ăn kơ lu adrĕch bơngai Isơrael, wă kơ lu sư mă năm jê̆ anih 'lơ̆ng rơgoh, huay kơ đei tơdrong kiơ truh."
"Thus Moses and Aaron and all the congregation of the children of Israel did to the Levites; according to all that the LORD commanded Moses concerning the Levites, so the children of Israel did to them.","Thoi noh Môis, Arôn păng đĭ-đăng khŭl bơngai Isơrael akŭm hơdai pơm ăn kơ lu bơngai Lêwi kiơ̆ thoi Kră Yang đei pơkă khan kơ Môis; lu bơngai Isơrael pơm hăm lu bơngai Lêwi thoi noh."
"And the Levites purified themselves and washed their clothes; then Aaron presented them like a wave offering before the LORD, and Aaron made atonement for them to cleanse them.","Bơngai Lêwi hơmet kơdih akâu 'lơ̆ng rơgoh huay pă yoch păng pih hơbĕn ao lu sư; đơ̆ng noh Arôn pơyơ̆r lu sư thoi tơmam soi drơng tơpơng 'ma 'ngiĕo 'bơ̆t anăp Kră Yang păng pơm tơmam soi huai tơdrong yoch lu sư, wă hơmet ăn kơ lu sư rơgoh."
"After that the Levites went in to do their work in the tabernacle of meeting before Aaron and his sons; as the LORD commanded Moses concerning the Levites, so they did to them.","Đơ̆ng rŏng kơ noh, lu bơngai Lêwi mơ̆t jang lăm Bơsŭn Anih Akŭm tơgŭm Arôn păng tơgŭm lu kon drŏ-nglo sư; pơm kơ lu bơngai Lêwi, kiơ̆ trŏ thoi nơ̆r Kră Yang đei pơma pơkă kơ Môis gah lu sư."
"Then the LORD spoke to Moses, saying","Kră Yang khan kơ Môis"
"“This is what pertains to the Levites: From twenty-five years old and above one may enter to perform service in the work of the tabernacle of meeting","'Nâu tơdrong pơkă gah lu bơngai Lêwi: Iŏk đơ̆ng 'bar-jĭt sơnăm tơ kơpơ̆ng lu sư athei mơ̆t bơ̆jang tơ lăm Bơsŭn Anih Akŭm"
"and at the age of fifty years they must cease performing this work, and shall work no more.","mă-lei truh tơ pơđăm-jĭt sơnăm lu sư gô pơdơh ưh pă bơ̆jang dơ̆ng."
"They may minister with their brethren in the tabernacle of meeting, to attend to needs, but they themselves shall do no work. Thus you shall do to the Levites regarding their duties.”","Mă-lei kư̆m oei tơgŭm lu 'nhŏng oh lu sư lăm Bơsŭn Anih Akŭm, wă jang wei-lăng dôm lu tơmam mă đei pơjao boih kơ lu sư bơngai Lêwi, mă-lei lu sư ưh pă đei bơ̆jang boih. Ăn kơ ih athei pơm kiơ̆ tơdrong juăt noh kơ bơngai Lêwi kơplah ih pơjao ăn kơ lu sư tơdrong jang."
"Now the LORD spoke to Moses in the Wilderness of Sinai, in the first month of the second year after they had come out of the land of Egypt, saying","Kră Yang pơma hăm Môis tơ char glă Sinai: Lăm khei mă mônh, sơnăm mă 'bar, đang kơ lu sư lĕch đơ̆ng dêh char Êyiptơ."
"“Let the children of Israel keep the Passover at its appointed time.","Bơngai Isơrael athei răk 'blŏk kơ năr giĕng Năm Brih mă đei pơkă lê̆ boih."
"On the fourteenth day of this month, at twilight, you shall keep it at its appointed time. According to all its rites and ceremonies you shall keep it.”","Lu iĕm athei răk 'blŏk hơdơ̆r kơ năr giĕng Năm Brih, noh năr mơjĭt-puăn lăm khei 'nâu, gah kơsơ̆ măng; lu iĕm athei pơm kiơ̆ đĭ-đăng tơdrong mă đei pơkă păng khôi juăt gah năr giĕng noh."
"So Moses told the children of Israel that they should keep the Passover.","Thoi noh Môis athei lu bơngai Isơrael răk 'blŏk hơdơ̆r kơ năr giĕng Năm Brih."
"And they kept the Passover on the fourteenth day of the first month, at twilight, in the Wilderness of Sinai; according to all that the LORD commanded Moses, so the children of Israel did.","Lu bơngai Isơrael pơm 'blŏk hơdơ̆r kơ năr giĕng Năm Brih lăm khei mônh, năr mơjĭt-puăn, gah kơsơ̆ măng, tơ char glă Sinai, pơm kiơ̆ dôm tơdrong thoi Kră Yang đei khan pơkă kơ Môis."
"Now there were certain men who were defiled by a human corpse, so that they could not keep the Passover on that day; and they came before Moses and Aaron that day.","Mă-lei đei lu mơ'nah ưh kơ gơh kơ năm năr pơm giĕng Năm Brih yua kơ lu sư hơtŭt 'bơm kơ akâu bơngai lôch, lu sư năm 'bơ̆t anăp Môis hăm Arôn"
"And those men said to him, “We became defiled by a human corpse. Why are we kept from presenting the offering of the LORD at its appointed time among the children of Israel?”","lu sư khan kơ Môis thoi âu: Lu nhôn đĭ kơnê̆ 'mê̆-'mach yua kơ 'bơm akâu lu bơngai lôch, yua kơ kiơ đe khă ưh kơ ăn lu nhôn pơyơ̆r tơmam soi kơ Kră Yang kiơ̆ thoi tơdrong juăt mă đei pơkă sơ̆?"
"And Moses said to them, “Stand still, that I may hear what the LORD will command concerning you.”","Môis tơl: Gô 'mơ̆i iĕm athei gô inh krao apinh Kră Yang wă kơ băt Sư bơtho pơkă thoi yơ gah lu iĕm."
"Then the LORD spoke to Moses, saying","Kră Yang khan kơ Môis thoi âu"
"“Speak to the children of Israel, saying: ‘If anyone of you or your posterity is unclean because of a corpse, or is far away on a journey, he may still keep the LORD’s Passover.","Ih athei khan kơ lu bơngai Isơrael: Tơdah đei minh 'nu lăm lu iĕm dah lăm kon sâu lu iĕm pơm mơgrĭ 'mê̆-'mach yua kơ akâu atâu bơngai lôch, dah oei năm tơ ataih, na kư̆m athei 'blŏk hơdơ̆r kơ năr giĕng Năm Brih Kră Yang."
"On the fourteenth day of the second month, at twilight, they may keep it. They shall eat it with unleavened bread and bitter herbs.","Dôm lu bơngai noh athei pơm giĕng Năm Brih âu lăm năr mơjĭt-puăn khei 'bar, gah kơsơ̆ măng, sa 'bĕng ưh kơ đei 'buih pông hăm hla 'nhot tăng"
"They shall leave none of it until morning, nor break one of its bones. According to all the ordinances of the Passover they shall keep it.","sa pơđĭ ưh kơ đei 'măn kiơ tŏ sĕt truh tơ năr dơning păng kư̆m ưh kơ gơ̆ minh pôm kơting mơ̆n; athei wei răk kiơ̆ kơ tơdrong juăt giĕng Năm Brih noh."
"But the man who is clean and is not on a journey, and ceases to keep the Passover, that same person shall be cut off from among his people, because he did not bring the offering of the LORD at its appointed time; that man shall bear his sin.","Mă-lei bơngai bu rơgoh păng ưh kơ đei năm tơ ataih, tơdah ưh kơ đei 'blŏk hơdơ̆r ôh kơ năr giĕng Năm Brih, đe gô puh tơweh lê̆ sư đơ̆ng kon pơlei pơla sư; yua kơ bơngai noh ưh kơ đei pơyơ̆r tơmam soi kơ Kră Yang kiơ̆ thoi đei pơkă lê̆ năr boih, sư gô pŭ yoch kơdih."
"‘And if a stranger dwells among you, and would keep the LORD’s Passover, he must do so according to the rite of the Passover and according to its ceremony; you shall have one ordinance, both for the stranger and the native of the land.’ ”","Tơdah đei lu bơngai tơmoi oei hơdai hăm lu iĕm 'blŏk hơdơ̆r 'maih wă pơm giĕng Năm Brih Kră Yang, sư athei kiơ̆ tơdrong tơtă păng khôi juăt gah giĕng Năm Brih. Kŭm đei minh tơdrong juăt kơ lu iĕm bơngai tơmoi păng bơngai kơtă mă tơpŭ lăm dêh char âu."
"Now on the day that the tabernacle was raised up, the cloud covered the tabernacle, the tent of the Testimony; from evening until morning it was above the tabernacle like the appearance of fire.","Lăm năr đei pơdơ̆ng tơiung Bơsŭn Anih Akŭm đei hơmơ̆l gom Bơsŭn noh, Bơsŭn Tơdrong Tơbăt; đơ̆ng drơ̆m kơsơ̆ đei ŭnh kơpal Bơsŭn Anih Akŭm dĭng truh pơgê dơning."
"So it was always: the cloud covered it by day, and the appearance of fire by night.","Đei thoi noh ling-lang; kơ'năr đei hơmơ̆l gom Bơsŭn Anih Akŭm păng kơmăng hơmơ̆l noh thoi ŭnh."
"Whenever the cloud was taken up from above the tabernacle, after that the children of Israel would journey; and in the place where the cloud settled, there the children of Israel would pitch their tents.","Mưh khan hơmơ̆l noh đông weh tơ nai đơ̆ng bơsŭn, lu kon pơlei Isơrael yak năm tơ lăm anih ayơ mă hơmơ̆l dơ̆ng, na kon pơlei Isơrael oei tơ noh pơdơ̆ng Bơsŭn."
"At the command of the LORD the children of Israel would journey, and at the command of the LORD they would camp; as long as the cloud stayed above the tabernacle they remained encamped.","Lu bơngai Isơrael yak năm kiơ̆ kơ nơ̆r Kră Yang tơtă păng kư̆m oei pơdơ̆ng Bơsŭn kư̆m kiơ̆ kơ nơ̆r Kră Yang. Kư̆ mơ̆ng kơ hơmơ̆l gom Bơsŭn Anih Akŭm dang yơ, kon pơlei bơngai Isơrael oei tơ noh dang noh."
"Even when the cloud continued long, many days above the tabernacle, the children of Israel kept the charge of the LORD and did not journey.","Mưh hơmơ̆l oei gom Bơsŭn Anih Akŭm noh đunh dang yơ, kon pơlei bơngai Isơrael kiơ̆ kơ nơ̆r Kră Yang tơtă, ưh kơ đei yak năm tơ nai."
"So it was, when the cloud was above the tabernacle a few days: according to the command of the LORD they would remain encamped, and according to the command of the LORD they would journey.","Mă-lei mưh hơmơ̆l gom Bơsŭn Anih Akŭm lăm tŏ sĕt năr đĕch, na kon pơlei bơngai Isơrael kư̆ chu kiơ̆ kơ nơ̆r Kră Yang tơtă oei pơdơ̆ng Bơsŭn dah yak năm tơ nai."
"So it was, when the cloud remained only from evening until morning: when the cloud was taken up in the morning, then they would journey; whether by day or by night, whenever the cloud was taken up, they would journey.","Tơdah hơmơ̆l gom Bơsŭn Anih Akŭm noh đơ̆ng kơsơ̆ truh pơgê păng dah pơgê dơning hơmơ̆l noh đông weh, na lu sư yak; mă kơ'năr dah kơmăng mơ̆ng kơ hơmơ̆l đông weh, na lu sư yak năm."
"Whether it was two days, a month, or a year that the cloud remained above the tabernacle, the children of Israel would remain encamped and not journey; but when it was taken up, they would journey.","Hơmơ̆l gom hnam akŭm 'bar năr, dah minh khei, dah đunh hloh, kon pơlei bơngai Isơrael kư̆ kơ oei, ưh kơ yak weh; mă-lei mưh khan hơmơ̆l đông weh, na lu sư yak năm."
"At the command of the LORD they remained encamped, and at the command of the LORD they journeyed; they kept the charge of the LORD, at the command of the LORD by the hand of Moses.","Kon pơlei Isơrael oei pơdơ̆ng Bơsŭn dah yak năm mơ̆ng kơ Kră Yang tơtă; lu sư oei jang pơm kiơ̆ kơ Kră Yang tơtă ăn kơ Môis."
"And the LORD spoke to Moses, saying","Kră Yang khan kơ Môis"
"“Make two silver trumpets for yourself; you shall make them of hammered work; you shall use them for calling the congregation and for directing the movement of the camps.","Pơm bĕ 'bar tŏ keng hu; ih hơjơ̆m sư, na ih gô yua hlôm sư 'bơ̆t năr wă krao akŭm dah roi tơbăt wă yak năm."
"When they blow both of them, all the congregation shall gather before you at the door of the tabernacle of meeting.","Tơdah đe hlôm yua pơđĭ 'bar tŏ keng lei đĭ-đăng lu bơngai năm akŭm tơ ih 'bơ̆t 'măng Bơsŭn Anih Akŭm"
"But if they blow only one, then the leaders, the heads of the divisions of Israel, shall gather to you.","tơdah đe hlôm lăp minh pôm keng đĕch lei lu yŏng kơdră wă khan lu yŏng pơgơ̆r lu linh bơngai Isơrael gô năm akŭm tơ ih."
"When you sound the advance, the camps that lie on the east side shall then begin their journey.","Mưh iĕm hlôm keng re pơtĕnh roi tơbăt wă tơblah lei lu bơngai oei gah hơlĕch lu sư năm"
"When you sound the advance the second time, then the camps that lie on the south side shall begin their journey; they shall sound the call for them to begin their journeys.","mưh lu iĕm hlôm keng re pơtĕnh mă 'bar lei lu bơngai oei gah gơal năm; đe gô hlôm pơtĕnh kơplah noh lei wă tơbăt kơ 'bar kơđông noh năm."
"And when the assembly is to be gathered together, you shall blow, but not sound the advance.","Wă krao akŭm kon pơlei, lu iĕm hlôm re, mă-lei 'nĕ kơ hlôm re pơtĕnh"
"The sons of Aaron, the priests, shall blow the trumpets; and these shall be to you as an ordinance forever throughout your generations.","lu kon drŏ-nglo Arôn, lu bơngai mă pơm 'bok soi, lu sư gô hlôm keng noh. Đơ̆ng chăl arih âu dĭng truh tơ chăl nai, noh boih tơdrong juăt ăn kơ lu iĕm ling-lang."
"“When you go to war in your land against the enemy who oppresses you, then you shall sound an alarm with the trumpets, and you will be remembered before the LORD your God, and you will be saved from your enemies.","Layơ lăm dêh iĕm đei tơdrong lu iĕm wă năm blah lu ayăt dah ayăt năm blah iĕm, lei lu iĕm athei hlôm keng re pơtĕnh, Kră Yang 'Bok Kei-Dei gô 'blŏk kơ lu iĕm păng lu iĕm gô klaih đơ̆ng ti lu bơngai ayăt."
"Also in the day of your gladness, in your appointed feasts, and at the beginning of your months, you shall blow the trumpets over your burnt offerings and over the sacrifices of your peace offerings; and they shall be a memorial for you before your God: I am the LORD your God.”","Lăm năr chơt hiôk, lăm năr pơm giĕng et sa tih păng lăm khei blŭng-a lu iĕm, lu iĕm hlôm keng 'bơ̆t kơplah lu iĕm pơyơ̆r tơmam soi 'blŏk bơnê hiôk-hian păng tơmam soi 'buh bơ̆n kơdih, keng noh pơm tơmam tơ'blŏk 'bơ̆t anăp Kră Yang, 'Bok Kei-Dei lu iĕm."
"Now it came to pass on the twentieth day of the second month, in the second year, that the cloud was taken up from above the tabernacle of the Testimony.","Lăm sơnăm mă 'bar, khei 'bar, năr 'bar-jĭt, hơmơ̆l đông đơ̆ng bơbŭng Bơsŭn Anih Akŭm roi tơbăt."
"And the children of Israel set out from the Wilderness of Sinai on their journeys; then the cloud settled down in the Wilderness of Paran.","Lu kon pơlei Isơrael, pơm kiơ̆ tơdrong tơdă lê̆ boih lu sư năm lĕch đơ̆ng char glă Sinai păng hơmơ̆l dơ̆ng 'bơ̆t char glă Pharan"
"So they started out for the first time according to the command of the LORD by the hand of Moses.","Thoi noh bơngai Isơrael chu kiơ̆ Kră Yang tơtă thoi sư đei khan boih kơ Môis, na lu sư lĕch yak năm tăl mă mônh."
"The standard of the camp of the children of Judah set out first according to their armies; over their army was Nahshon the son of Amminadab.","Hla-kơ adrĕch Juđa, yak kiơ̆ kơ khŭl, yak adrol. Nahsôn kon drŏ-nglo Aminađap pơm yŏng kơdră pơyơ̆r lu sư."
"Over the army of the tribe of the children of Issachar was Nethanel the son of Zuar.","Nathanel kon drŏ-nglo Suar pơm yŏng kơdră pơgơ̆r lu adrĕch Isakar."
"And over the army of the tribe of the children of Zebulun was Eliab the son of Helon.","Êliap kon drŏ-nglo Hêlôn, yŏng kơdră pơgơ̆r khŭl Sabulôn."
"Then the tabernacle was taken down; and the sons of Gershon and the sons of Merari set out, carrying the tabernacle.","Đe yuih Bơsŭn Anih Akŭm boih na lu bơngai drŏ-nglo kon sâu Gersôn păng lu drŏ-nglo kon sâu Mêrari, lu sư tung tơmam Bơsŭn Anih Akŭm, na yak năm."
"And the standard of the camp of Reuben set out according to their armies; over their army was Elizur the son of Shedeur.","Đơ̆ng noh, khŭl adrĕch kon sâu Rubên chĕp hla-kơ yak năm kiơ̆ kơ khŭl linh lu sư. Êlisur kon drŏ-nglo Sêdur yŏng pơgơ̆r lu adrĕch Rubên."
"Over the army of the tribe of the children of Simeon was Shelumiel the son of Zurishaddai.","Sêlumiel kon drŏ-nglo Surisadai yŏng kơdră pơgơ̆r lu adrĕch kon sâu Simêôn."
"And over the army of the tribe of the children of Gad was Eliasaph the son of Deuel.","Êliasap kon drŏ-nglo Đêuel yŏng kơdră pơgơ̆r lu adrĕch kon sâu Gat."
"Then the Kohathites set out, carrying the holy things. (The tabernacle would be prepared for their arrival.)","Đơ̆ng noh khŭl Kôhat yak năm, tung ba tơmam rơgoh; lu đe tơiung pơdơ̆ng Bơsŭn Anih Akŭm păng khăn noh boih adrol kơ lu sư truh."
"And the standard of the camp of the children of Ephraim set out according to their armies; over their army was Elishama the son of Ammihud.","Đơ̆ng noh, khŭl kon sâu Êphraim yak năm chĕp hla-kơ khŭl lu sư, Êlisama kon drŏ-nglo Amihut yŏng kơdră pơgơ̆r lu sư."
"Over the army of the tribe of the children of Manasseh was Gamaliel the son of Pedahzur.","Gamaliel kon drŏ-nglo Pêdasur yŏng kơdră pơgơ̆r khŭl adrĕch kon sâu Manase."
"And over the army of the tribe of the children of Benjamin was Abidan the son of Gideoni.","Abidan kon drŏ-nglo Gideôni yŏng kơdră pơgơ̆r lu adrĕch kon sâu Bênjamin."
"Then the standard of the camp of the children of Dan (the rear guard of all the camps) set out according to their armies; over their army was Ahiezer the son of Ammishaddai.","Na, khŭl kon sâu Dan chĕp hla-kơ kiơ̆ kơ khŭl lu sư; lu sư jing khŭl yak đơ̆ng rŏng kơ lu khŭl adrĕch nai. Ahiser kon drŏ-nglo Amisadai, yŏng kơdră pơgơ̆r khŭl adrĕch kon sâu Đan."
"Over the army of the tribe of the children of Asher was Pagiel the son of Ocran.","Pagiel kon drŏ-nglo Ôkran yŏng kơdră pơgơ̆r khŭl lu adrĕch kon sâu Aser."
"And over the army of the tribe of the children of Naphtali was Ahira the son of Enan.","Ahira kon drŏ-nglo Ênan yŏng kơdră pơgơ̆r khŭl adrĕch kon sâu Naptali."
"Thus was the order of march of the children of Israel, according to their armies, when they began their journey.","'Nâu boih tơdrong lu sư asong băl năm hơtuch adrol kiơ̆ kơ khŭl lu sư tơdah lu sư wă yak năm."
"Now Moses said to Hobab the son of Reuel the Midianite, Moses’ father-in-law, “We are setting out for the place of which the LORD said, ‘I will give it to you.’ Come with us, and we will treat you well; for the LORD has promised good things to Israel.”","Môis khan kơ Hôbap kon drŏ-nglo Rêuel, bơngai Madian, Hêbap 'nhŏng akăn sư, thoi âu: Lu nhôn năm truh tơ dêh char mă Kră Yang đei pơkă khan: Inh gô ăn kơ lu iĕm dêh char noh. Apinh ih năm hơdai nhôn, lu nhôn gô pơm 'lơ̆ng hăm ih; yua kơ Kră Yang pơkă wă ăn pŭn hiôk kơ kon pơlei adrĕch Isơrael."
"And he said to him, “I will not go, but I will depart to my own land and to my relatives.”","Hôbap tơl: Inh ưh kơ năm ôh, mă-lei inh wih brŏk tơ dêh char inh kơdih, noh kon pơlei inh."
"So Moses said, “Please do not leave, inasmuch as you know how we are to camp in the wilderness, and you can be our eyes.","Môis khan kơ sư dơ̆ng: Inh apinh ih 'nĕ kơ achăng lê̆ nhôn, yua kơ ih băt tơ lăm char glă anih ayơ lu nhôn mă gơh oei pơdơh pơdơ̆ng bơsŭn; ih thoi măt"
"And it shall be, if you go with us—indeed it shall be—that whatever good the LORD will do to us, the same we will do to you.”","tơdah ih năm hơdai nhôn, lu nhôn pơm ăn kơ ih đei pŭn hiôk kiơ̆ thoi Kră Yang ăn pŭn hiôk kơ nhôn."
"So they departed from the mountain of the LORD on a journey of three days; and the ark of the covenant of the LORD went before them for the three days’ journey, to search out a resting place for them.","Thoi noh, kon pơlei bơngai Isơrael yak năm đơ̆ng kông Kră Yang, pêng năr kơ trong; hom tơdrong pơgơ̆p Kră Yang yak adrol kơ lăm pêng năr kơ trong 'nâu, wă chă anih ăn kơ kon pơlei pơdơh."
"And the cloud of the LORD was above them by day when they went out from the camp.","Kơplah kơ'năr, kon pơlei Isơrael yuih anih bơsŭn lu sư yak năm, na hơmơ̆l Kră Yang kiơ̆ hơdai kơpal lu sư."
"So it was, whenever the ark set out, that Moses said: “Rise up, O LORD! Let Your enemies be scattered, And let those who hate You flee before You.”","Rim wơ̆t Hom Pơgơ̆p năm, na Môis khan thoi âu: Ơ Kră Yang, apinh ih iung yak bĕ, wă kơ lu bơngai ayăt kơ Ih kơdâu tơklah tơklang đĭ; lu đe bu areh kơ Ih gô kơdâu ôn đĭ đơ̆ng anăp Ih!"
"And when it rested, he said: “Return, O LORD, To the many thousands of Israel.”","Mưh đe tơjur Hom Pơgơ̆p, na Môis khan thoi âu: Ơ Kră Yang, apinh Ih wih brŏk bĕ tơ rơbâu hơngan bơngai Isơrael."
"Now when the people complained, it displeased the LORD; for the LORD heard it, and His anger was aroused. So the fire of the LORD burned among them, and consumed some in the outskirts of the camp.","Kon pơlei pơma jŏk, kơ tơdrong pơmat-tat anat anot. Kră Yang kơtơ̆ng tơdrong noh, Kră Yang hil mĭl, ŭnh đơ̆ng Kră Yang soh sa khơ̆ng lăm kon pơlei păng ŭnh sa đơ̆ng jih kơđông."
"Then the people cried out to Moses, and when Moses prayed to the LORD, the fire was quenched.","Kon pơlei krao apinh Môis; Môis krao khan apinh Kră Yang, na ŭnh păt."
"So he called the name of the place Taberah, because the fire of the LORD had burned among them.","Đe anăn hloi anih 'nâu Tabêra, yua kơ ŭnh đơ̆ng Kră Yang soh sa tơ lăm lu sư."
"Now the mixed multitude who were among them yielded to intense craving; so the children of Israel also wept again and said: “Who will give us meat to eat?","Đei lu bơngai tơmoi oei hơdai hăm kon pơlei Isơrael đei jơhngơ̆m rơhing 'maih wă sa dêh; na pơm kơ kon pơlei Isơrael nhơ̆m apinh hơpơi khan: Rŏ kơ đei 'nhĕm sa dêh?"
"We remember the fish which we ate freely in Egypt, the cucumbers, the melons, the leeks, the onions, and the garlic","Lu nhôn 'blŏk kơ đêl 'nhĕm ka đe ăn kơ lu nhôn sa đĕch lăm dêh char Êyiptơ, đei pia đak pia bih, 'bum kơdĭm, kơdĭm hmă, kơdĭm toih."
"but now our whole being is dried up; there is nothing at all except this manna before our eyes!”","Na dang ei, jơhngơ̆m lu nhôn đĭ jô hŏnh, ưh kơ đei kiơ sa! Măt nhôn 'bôh 'băi pôm mana đĕch."
"Now the manna was like coriander seed, and its color like the color of bdellium.","Mana thoi găr hla ngo, hlăng thoi chai 'long."
"The people went about and gathered it, ground it on millstones or beat it in the mortar, cooked it in pans, and made cakes of it; and its taste was like the taste of pastry prepared with oil.","Kon pơlei chă dônh tah, peh hăm tơpăl wă kơ hĕch, dah ot hăm tơpăl ot, hơtŭk sư lăm gŏ dah pơm 'bĕng; sa sư thoi 'bĕng đe hrâu hăm đak rơmă ôliwơ."
"And when the dew fell on the camp in the night, the manna fell on it.","Kơmăng tŭk jur tơ kơpal bơsŭn lu sư lăm kơđông na mana kư̆m jruh hơdai."
"Then Moses heard the people weeping throughout their families, everyone at the door of his tent; and the anger of the LORD was greatly aroused; Moses also was displeased.","Môis kơtơ̆ng kon pơlei nhơ̆m, rim 'nu, 'bơ̆t 'măng bơsŭn sư kơdih; tơdrong Kră Yang hil mĭl dêh na Môis sư sơ'ngon dêh kơ tơdrong noh."
"So Moses said to the LORD, “Why have You afflicted Your servant? And why have I not found favor in Your sight, that You have laid the burden of all these people on me?","Môis krao khan apinh Kră Yang: Yua kơ kiơ Ih pơm ăn kơ đĭch đam Ih thoi noh? Yua kơ kiơ inh mă ưh kơ đei mơnat 'bơ̆t anăp Ih, na mă Ih ăn kơ inh pŭ dôm tơdrong trăp, đơ̆ng đĭ-đăng kon pơlei pơla 'nâu?"
"Did I conceive all these people? Did I beget them, that You should say to me, ‘Carry them in your bosom, as a guardian carries a nursing child,’ to the land which You swore to their fathers?","Hăm trŏ kơ inh anăp tơpŭ lu sư ưh? Na mă Ih khan kơ inh: Pŭ krôp kon pơlei wei kon pơla âu lăm jơhngơ̆m ih bĕ, thoi bơngai 'bă mă pôk kon hơ'lơ̆p sư oei mŏm, dĭng mă truh tơ dêh char mă Ih đei pơkă wă ăn kơ lu 'bok yă lu sư."
"Where am I to get meat to give to all these people? For they weep all over me, saying, ‘Give us meat, that we may eat.’","Inh gô chă đei 'nhĕm đơ̆ng yơ wă asong kơ đĭ-đăng lu kon pơlei âu? Yua kơ lu sư năm nhơ̆m tơ inh khan: Asong ăn kơ lu nhôn 'nhĕm sa."
"I am not able to bear all these people alone, because the burden is too heavy for me.","Inh ưh kơ kĕ pŭ đĭ lu kon pơlei âu ôh, lu sư jing trăp trĭn tơpă kơ inh!"
"If You treat me like this, please kill me here and now—if I have found favor in Your sight—and do not let me see my wretchedness!”","Tơdah Ih pơm kơ inh thoi noh păng dah inh đei tơdrong mơnat 'bơ̆t anăp ih, 'lơ̆ng hloh Ih jah pơlôch inh đĕch, wă kơ inh huay pă 'bôh tơdrong pơmat-tat inh!"
"So the LORD said to Moses: “Gather to Me seventy men of the elders of Israel, whom you know to be the elders of the people and officers over them; bring them to the tabernacle of meeting, that they may stand there with you.","Kră Yang khan kơ Môis dơ̆ng thoi âu: Krao akŭm bĕ kơ inh tơpơh-jĭt 'nu lu kră pơgơ̆r bơngai Isơrael wă khan dôm lu kră wei-lăng kon pơlei mă ih băt; ba lu sư năm tơ Bơsŭn Anih Akŭm, dơ̆ng 'bơ̆t noh hơdai ih."
"Then I will come down and talk with you there. I will take of the Spirit that is upon you and will put the same upon them; and they shall bear the burden of the people with you, that you may not bear it yourself alone.","Na Inh gô jur, pơma dơnuh hăm ih tơ noh; Inh gô iŏk ăn Yang Bơhngol Inh oei lăm ih păng oei lăm lu sư mơ̆n, wă kơ lu sư wang pŭ tơdrong trăp kon pơlei hơdai ih păng ih huay pă pŭ minh drô̆ ih."
"Then you shall say to the people, ‘Consecrate yourselves for tomorrow, and you shall eat meat; for you have wept in the hearing of the LORD, saying, “Who will give us meat to eat? For it was well with us in Egypt.” Therefore the LORD will give you meat, and you shall eat.","Ih athei roi tơbăt ăn kơ kon pơlei thoi âu: Pơgê dơning athei rim 'nu hơmet akâu kơdih mă 'lơ̆ng rơgoh; lei na lu iĕm đei 'nhĕm sa, yua kơ lu iĕm nhơ̆m boih, đon Kră Yang kơtơ̆ng lu iĕm nhơ̆m khan: Bu gô ăn kơ lu nhôn 'nhĕm sa, yua kơ lu nhôn đĭ hiôk boih oei lăm dêh char Êyiptơ, na Kră Yang gô ăn kơ lu iĕm 'nhĕm sa, na lu iĕm gô đei 'nhĕm sa."
"You shall eat, not one day, nor two days, nor five days, nor ten days, nor twenty days","Lu iĕm sa 'nhĕm ưh kơ sĭ lăp minh năr, lăp 'bar năr, lăp pơđăm năr, mơjĭt năr dah 'bar-jĭt năr đĕch ôh"
"but for a whole month, until it comes out of your nostrils and becomes loathsome to you, because you have despised the LORD who is among you, and have wept before Him, saying, “Why did we ever come up out of Egypt?” ’ ”","Mă-lei dĭng truh tơ minh khei hloi, dĭng mă 'nhĕm iĕm 'bĕnh mah lĕch trong muh păng lu iĕm đĭ pă 'maih sa, yua kơ lu iĕm achăng lê̆ Kră Yang mă oei tŏk-bŏk lu iĕm păng nhơ̆m krao 'bơ̆t anăp Sư khan: Yua kơ kiơ lu nhôn mă lĕch đơ̆ng char Êyiptơ."
"And Moses said, “The people whom I am among are six hundred thousand men on foot; yet You have said, ‘I will give them meat, that they may eat for a whole month.’","Môis tơl khan: Lăm kon pơlei mă inh oei âu, đei tơdrâu-hrĕng 'nu bơngai drŏ-nglo, na Ih khan: Inh gô ăn kơ kon pơlei âu sa 'nhĕm lăm minh khei."
"Shall flocks and herds be slaughtered for them, to provide enough for them? Or shall all the fish of the sea be gathered together for them, to provide enough for them?”","Đe gô pơlôch triu păng rơmo dĭng mah tôm ăn kơ lu sư hă? Dah đe gô rôp akŭm pơpôi đĭ ka lăm đak dơsĭ dĭng mah tôm kơ lu sư hă?"
"And the LORD said to Moses, “Has the LORD’s arm been shortened? Now you shall see whether what I say will happen to you or not.”","Kră Yang khan kơ Môis thoi âu: Ti Kră Yang kơđeh hă?a Ih gô lăng hŏ tơdrong mă Inh đei khan boih hăm ih gô lăng hăm truh trŏ 'blep."
"So Moses went out and told the people the words of the LORD, and he gathered the seventy men of the elders of the people and placed them around the tabernacle.","Môis lĕch, năm roi ăn dôm nơ̆r Kră Yang kơ kon pơlei, dơ̆ng noh na krao akŭm tơpơh-jĭt 'nu lu kră wei-lăng kon pơlei, tơoei lê̆ lu sư tăp dăr kơ Bơsŭn Anih Akŭm."
"Then the LORD came down in the cloud, and spoke to him, and took of the Spirit that was upon him, and placed the same upon the seventy elders; and it happened, when the Spirit rested upon them, that they prophesied, although they never did so again.","Kră Yang jur hăm hơmơ̆l, pơma hăm Môis. Sư iŏk Yang Bơhngol ăn oei hăm Môis păng ăn kơ tơpơh-jĭt 'nu lu kră wei-lăng. Lăp Yang Bơhngol jur oei hăm lu kră, lu sư pơtơm pơma khan lê̆ adrol, mă-lei lu sư ưh kơ pơma khan lê̆ adrol ling-lang hloi ôh."
"But two men had remained in the camp: the name of one was Eldad, and the name of the other Medad. And the Spirit rested upon them. Now they were among those listed, but who had not gone out to the tabernacle; yet they prophesied in the camp.","Đei 'bar 'nu oei lăm kơđông; minh 'nu anăn sư Eldat, minh noh dơ̆ng anăn sư Mêdat, na Yang Bơhngol mơ̆t oei lăm bre sư, bre sư pơtơm pơma khan lê̆ adrol lăm kơđông. 'Bar 'nu bre sư âu, lăm khŭl mă đe đei chih jô̆ anăn noh, mă-lei ưh kơ đei năm tơ Bơsŭn Anih Akŭm."
"And a young man ran and told Moses, and said, “Eldad and Medad are prophesying in the camp.”","Đei minh 'nu bơngai tơdăm năm khan kơ Môis: Eldat păng Mêdat bre sư pơma khan lê̆ adrol lăm kơđông."
"So Joshua the son of Nun, Moses’ assistant, one of his choice men, answered and said, “Moses my lord, forbid them!”","Jôsuê kon drŏ-nglo Nun, bơngai awih awăn ăn kơ Môis, tơl thoi âu: Ơ Môis, kơdră inh, khă lu sư bĕ!"
"Then Moses said to him, “Are you zealous for my sake? Oh, that all the LORD’s people were prophets and that the LORD would put His Spirit upon them!”","Môis tơl sư: Ih wă chrih gar kơ inh loh? Ô! Apơi rŏ kơ đĭ-đăng kon pơlei Kră Yang gơh pơma khan lê̆ adrol păng rŏ kơ Kră Yang ăn Yang Bơhngol kơ lu sư."
"And Moses returned to the camp, he and the elders of Israel.","Môis păng lu kră wei-lăng wih brŏk tơ kơđông dơ̆ng."
"Now a wind went out from the LORD, and it brought quail from the sea and left them fluttering near the camp, about a day’s journey on this side and about a day’s journey on the other side, all around the camp, and about two cubits above the surface of the ground.","Kră Yang ăn hloi kial tơthu bah đơ̆ng đak dơsĭ, puh ba hloi sem wăt huŏng tơ jê̆ tăp dăr kơđông, minh pah âu huŏng dă să wă đei minh năr kơ trong yak, minh pah to dơ̆ng huŏng dă să wă đei minh năr kơ trong yak; hơ'bơ̆l wă dang 'bar hlok đơ̆ng teh."
"And the people stayed up all that day, all night, and all the next day, and gathered the quail (he who gathered least gathered ten homers); and they spread them out for themselves all around the camp.","Kon pơlei iung dônh sem wăt lăm năr noh, măng noh păng truh năr dơning; bơngai bu dônh tŏ sĕt hloh wă dang mơjĭt hnŏngb đe sơ̆k tơraih sư tăp dăr kơđông."
"But while the meat was still between their teeth, before it was chewed, the wrath of the LORD was aroused against the people, and the LORD struck the people with a very great plague.","Sa 'nhĕm oei đom lăm hơnĕnh, ưh kơ tam kơkă đei hloi tơdrong Kră Yang hil mĭl kơ kon pơlei, pơm ăn đei tơdrong truh pơrăm kon pơlei pơla trăp dêh tơpă."
"So he called the name of that place Kibroth Hattaavah, because there they buried the people who had yielded to craving.","Đe anăn hloi anih noh Kibrôt Hatawa,c yua kơ tơ anih noh đe 'bŭ lu bơngai mă jơhngơ̆m ham kơ sa."
"From Kibroth Hattaavah the people moved to Hazeroth, and camped at Hazeroth.","Đơ̆ng Kibrôt Hatawa kon pơlei năm truh tơ Haserôt, oei pơdơh tơ noh."
"Then Miriam and Aaron spoke against Moses because of the Ethiopian woman whom he had married; for he had married an Ethiopian woman.","Miriam păng Arôn pơma 'bơm Môis yua kơ sư iŏk oei kơ minh 'nu drŏ-kăn bơngai Kus"
"So they said, “Has the LORD indeed spoken only through Moses? Has He not spoken through us also?” And the LORD heard it.","Bre sư khan: “Kră Yang yua lăp minh 'nu Môis đĕch hă, wă khan tơbăt kơ kon pơlei? Sư kư̆m ưh kơ wă yua ba hai ah?” Kră Yang kơtơ̆ng tơdrong noh."
"(Now the man Moses was very humble, more than all men who were on the face of the earth.)","Môis boih mă iŏk đon ala iơ̆m dim hloh kơ đĭ-đăng bơngai kơpal teh âu."
"Suddenly the LORD said to Moses, Aaron, and Miriam, “Come out, you three, to the tabernacle of meeting!” So the three came out.","Chĭnh đei hloi nơ̆r Kră Yang khan kơ Môis, Arôn, Miriam thoi âu: Pêng 'nu iĕm athei năm bĕ tơ Bơsŭn Anih Akŭm, năm pơđĭ pêng 'nu iĕm hloi."
"Then the LORD came down in the pillar of cloud and stood in the door of the tabernacle, and called Aaron and Miriam. And they both went forward.","Kră Yang jur hăm hơmơ̆l dơ̆ng 'bơ̆t 'măng Bơsŭn Anih Akŭm, na krao Arôn păng Miriam; na bre sư năm."
"Then He said, “Hear now My words: If there is a prophet among you, I, the LORD, make Myself known to him in a vision; I speak to him in a dream.","Kră Yang khan kơ bre sư thoi âu: Mơ̆ng mă nhen bĕ nơ̆r Inh. Tơdah lăm lu iĕm đei bơngai bu pơma khan lê̆ adrol, Inh boih Kră Yang gô tơ'bôh kơ sư lăm tơdrong sư 'bôh, păng pơma kơ sư lăm tơdrong sư apo."
"Not so with My servant Moses; He is faithful in all My house.","Đĭch đam Inh Môis ưh kơ trŏ thoi noh ôh, sư bơngai tơpăt tơnăp dêh lăm hnam Inh."
"I speak with him face to face, Even plainly, and not in dark sayings; And he sees the form of the LORD. Why then were you not afraid To speak against My servant Moses?”","Inh pơma dơnuh hăm sư 'bơ̆r păng 'bơ̆r, hơđăl hơdah, ưh kơ đei tơdrong pơpơn ôn ôh; păng sư 'bôh boih rup Kră Yang. Thoi noh, liơ lu iĕm ưh kơ hli pơ̆n pơma 'bơm kơ đĭch đam Inh Môis?"
"So the anger of the LORD was aroused against them, and He departed.","Thoi noh, tơdrong Kră Yang hil mĭl dêh kơ bre sư; đơ̆ng noh Kră Yang tŏk."
"And when the cloud departed from above the tabernacle, suddenly Miriam became leprous, as white as snow. Then Aaron turned toward Miriam, and there she was, a leper.","Kơplah hơmơ̆l tŏk đông đơ̆ng Bơsŭn Anih Akŭm, na Miriam 'bơm kơnê̆ jĭ chin 'bĕnh akâu tơkhôih nhen prĕl, Arôn lăng tơ Miriam, 'bôh sư đĭ jĭ chin boih."
"So Aaron said to Moses, “Oh, my lord! Please do not lay this sin on us, in which we have done foolishly and in which we have sinned.","Arôn khan kơ Môis: Ô, yŏng inh, apinh 'nĕ tơpŭ tơ nhi tơdrong yoch mă nhi pơm kơtul, tơdrong yoch mă nhi pơm ưh kơ hlôh kơwao mă đei pơm boih."
"Please do not let her be as one dead, whose flesh is half consumed when he comes out of his mother’s womb!”","Apinh ih 'nĕ ăn kơ sư thoi minh 'nu kon nge sĕch akâu sư đĭ bluch răm minh puăt boih."
"So Moses cried out to the LORD, saying, “Please heal her, O God, I pray!”","Môis krao khan apinh Kră Yang thoi âu: Ơ, Kră Yang 'Bok Kei-Dei! Inh hơdrĭ hơpơi kơ Ih pơklaih ăn kơ mŏ inh."
"Then the LORD said to Moses, “If her father had but spit in her face, would she not be shamed seven days? Let her be shut out of the camp seven days, and afterward she may be received again.”","Kră Yang tơl Môis thoi âu: Tơdah 'bă sư gơsoh đak hai 'bơ̆t muh măt sư, hăm trŏ kơ sư mơlâu lăp tơpơh năr? Đe athei chĭt lê̆ sư tơ 'nguaih kơđông tơpơh năr; đơ̆ng noh đe iŏk sư tơmơ̆t lăm anih kơđông dơ̆ng."
"So Miriam was shut out of the camp seven days, and the people did not journey till Miriam was brought in again.","Thoi ei, đe chĭt lê̆ Miriam lăm tơpơh năr tơ 'nguaih kơ kơđông, lu kon pơlei ưh kơ đei năm tơ nai ôh dĭng truh tơ Miriam mă đe iŏk tơmơ̆t sư 'mơ̆i."
"And afterward the people moved from Hazeroth and camped in the Wilderness of Paran.","Đơ̆ng rŏng kơ noh, kon pơlei yak năm lĕch đơ̆ng Haserôt, na oei pơdơh tơ char glă Pharan."
"And the LORD spoke to Moses, saying","Kră Yang khan kơ Môis"
"“Send men to spy out the land of Canaan, which I am giving to the children of Israel; from each tribe of their fathers you shall send a man, every one a leader among them.”","Athei ăn bơngai năm chop dăr lăng dêh char Kanaan, dêh char mă Inh gô ăn kơ lu kon pơlei adrĕch Isơrael. Kư̆ kơ rim adrĕch ih rơih iŏk minh 'nu năm; minh 'nu mă pơm yŏng kơdră kơ adrĕch sư."
"So Moses sent them from the Wilderness of Paran according to the command of the LORD, all of them men who were heads of the children of Israel.","Kiơ̆ kơ nơ̆r Kră Yang Môis wơh lu yŏng kơdră Isơrael năm đơ̆ng char glă Pharan."
"Now these were their names: from the tribe of Reuben, Shammua the son of Zaccur","'Nâu dôm anăn lu sư: Samua kon drŏ-nglo Sakur đơ̆ng adrĕch Rubên"
"from the tribe of Simeon, Shaphat the son of Hori","Saphat kon drŏ-nglo Hôri đơ̆ng adrĕch Simêôn"
"from the tribe of Judah, Caleb the son of Jephunneh","Kalep kon drŏ-nglo Jêphunê đơ̆ng adrĕch Juđa"
"from the tribe of Issachar, Igal the son of Joseph","Igal kon drŏ-nglo Jôsep đơ̆ng adrĕch Isakar"
"from the tribe of Ephraim, Hoshea the son of Nun","Hôsêa kon drŏ-nglo Nun đơ̆ng adrĕch Êphraim"
"from the tribe of Benjamin, Palti the son of Raphu","Palti kon drŏ-nglo Raphu đơ̆ng adrĕch Bênjamin"
"from the tribe of Zebulun, Gaddiel the son of Sodi","Gadiel kon drŏ-nglo Sôdi đơ̆ng adrĕch Sabulôn"
"from the tribe of Joseph, that is, from the tribe of Manasseh, Gaddi the son of Susi","Gatdi kon drŏ-nglo Susi đơ̆ng adrĕch Jôsep, wă khan kiơ̆ adrĕch Manase"
"from the tribe of Dan, Ammiel the son of Gemalli","Ammiel kon drŏ-nglo Gêmali đơ̆ng adrĕch Đan"
"from the tribe of Asher, Sethur the son of Michael","Sêthur kon drŏ-nglo Mikel đơ̆ng adrĕch Aser"
"from the tribe of Naphtali, Nahbi the son of Vophsi","Nahbi kon drŏ-nglo Wôsi đơ̆ng adrĕch Naptali"
"from the tribe of Gad, Geuel the son of Machi.","Gêuel kon drŏ-nglo Maki đơ̆ng adrĕch Gat."
"These are the names of the men whom Moses sent to spy out the land. And Moses called Hoshea the son of Nun, Joshua.","'Nâu bơngai mă Môis wơh lu sư năm chop dăr lăng char. Môis tơplih anăn Hôsê, kon drŏ-nglo Nun krao anăn Jôsuê."
"Then Moses sent them to spy out the land of Canaan, and said to them, “Go up this way into the South, and go up to the mountains","Thoi noh, Môis wơh lu sư năm chop dăr lăng char Kanaan păng pơkă khan: Đơ̆ng âu tŏk năm bĕ tơ thŭng glă gah gơal păng năm tŏk tơ gah groi kông"
"and see what the land is like: whether the people who dwell in it are strong or weak, few or many","na lăng char noh thoi yơ, lu kon pơlei oei tơ lăm noh pran dah tơrăn, lu sư lơ dah tŏ sĕt."
"whether the land they dwell in is good or bad; whether the cities they inhabit are like camps or strongholds","Lăng dêh char lu sư oei noh 'lơ̆ng dah kơnê̆; lăng lăm pơlei tih noh, lu sư chă oei pơm bơsŭn pơdơh đĕch dah đei anih hnam dur kơjăp"
"whether the land is rich or poor; and whether there are forests there or not. Be of good courage. And bring some of the fruit of the land.” Now the time was the season of the first ripe grapes.","teh lu sư jang sa, 'lơ̆ng dah kơnê̆, hăm đei 'long dah ưh. Athei mă nuih păng phĕ ba plei hơmu đum."
"So they went up and spied out the land from the Wilderness of Zin as far as Rehob, near the entrance of Hamath.","Thoi noh na lu đe noh năm chop dăr lăng dêh char, iŏk đơ̆ng char glă Yin truh tơ Rêhôp, jê̆ 'măng jang Hamat."
"And they went up through the South and came to Hebron; Ahiman, Sheshai, and Talmai, the descendants of Anak, were there. (Now Hebron was built seven years before Zoan in Egypt.)","Lu sư yak năm đơ̆ng gah gơal tŏk truh tơ pơlei tih Hêbrôn, tơ noh đei Ahiman, Sêsai păng Tanmai, lu kon sâu Anak oei tơ noh. Đe pơjing pơlei tih Hêbrôn tơpơh sơnăm adrol kơ pơlei Sôan lăm char Êyiptơ"
"Then they came to the Valley of Eshcol, and there cut down a branch with one cluster of grapes; they carried it between two of them on a pole. They also brought some of the pomegranates and figs.","lu sư năm truh tơ Thŭng Êskôl, tơ noh lu sư chơ̆ng iŏk minh tơ'bla, đei minh hơie plei hơmu trem; lu sư chă 'long 'bar 'nu tung, lu sư kư̆m đei phĕ ba plei hơra păng plei gărnăt mơ̆n."
"The place was called the Valley of Eshcol, because of the cluster which the men of Israel cut down there.","Đe anăn anih 'nâu thŭng Êskôl,a kơ lu bơngai Isơrael đei chơ̆ng iŏk hơie plei hơmu đơ̆ng noh."
"And they returned from spying out the land after forty days.","Lu bơngai năm chop dăr lăng char noh lăm puăn-jĭt năr na brŏk."
"Now they departed and came back to Moses and Aaron and all the congregation of the children of Israel in the Wilderness of Paran, at Kadesh; they brought back word to them and to all the congregation, and showed them the fruit of the land.","Brŏk truh boih lu sư năm tơ Môis, Arôn păng đĭ khŭl adrĕch bơngai Isơrael, tơ Kades lăm char glă Pharan, lu sư roi ăn kơ bre sư păng đĭ-đăng kon pơlei băt păng tơ'bôh ăn plei 'long sa đơ̆ng lăm char noh."
"Then they told him, and said: “We went to the land where you sent us. It truly flows with milk and honey, and this is its fruit.","Lu sư khan kơ Môis, lu nhôn đei truh boih tơ char mă ih đei wơh nhôn năm; lăm char noh teh mơ̆r 'lơ̆ng tơmam sa rơkah rơkai, 'nâu boih plei 'long sa đơ̆ng char noh."
"Nevertheless the people who dwell in the land are strong; the cities are fortified and very large; moreover we saw the descendants of Anak there.","Mă-lei kon pơlei oei lăm char noh bơngai pran kơtang, anih pơlei dur kơjăp păng tih; mă-lei lu nhôn 'bôh đei kon sâu Anak oei tơ noh."
"The Amalekites dwell in the land of the South; the Hittites, the Jebusites, and the Amorites dwell in the mountains; and the Canaanites dwell by the sea and along the banks of the Jordan.”","Kon pơlei Amalek oei tơ gah gơal, kon pơlei Hêtit, kon pơlei Jêbus păng kon pơlei Amôrit oei lăm tơring jê̆ kông, kon pơlei Kanaan oei cheng dơsĭ păng rok kiơ̆ đak Krong Jôrđăn."
"Then Caleb quieted the people before Moses, and said, “Let us go up at once and take possession, for we are well able to overcome it.”","Kalep pơm ăn kơ lu kon pơlei oei hreh 'bơ̆t anăp Môis, na sư khan: Lu bơ̆n athei năm tŏk blah iŏk oei hloi lăm char noh, gô jei lu bơ̆n."
"But the men who had gone up with him said, “We are not able to go up against the people, for they are stronger than we.”","Mă-lei lu bơngai drŏ-nglo năm hơdai Kalep khan: Lu bơ̆n ưh kơ kĕ năm blah iŏk char 'nâu đơ̆ng lu kon pơlei noh ôh, lu sư pran hloh kơtang hloh kơ lu bơ̆n."
"And they gave the children of Israel a bad report of the land which they had spied out, saying, “The land through which we have gone as spies is a land that devours its inhabitants, and all the people whom we saw in it are men of great stature.","'Bơ̆t anăp lu kon pơlei bơngai Isơrael, lu đe noh roi pơăm tơă khan: Lu kon pơlei oei lăm char mă lu nhôn đei năm chop dăr lăng tơ jơ̆p-jang, char noh luăn sa pơđĭ kon pơlei sư kơdih; lu nhôn 'bôh đĭ lu kon pơlei noh akâu tih kơjung ngăl."
"There we saw the giants (the descendants of Anak came from the giants); and we were like grasshoppers in our own sight, and so we were in their sight.”","Lu nhôn 'bôh lu sư tih kơjung, noh lu kon sâu Anak, adrĕch bơngai nuih pran kơtang; lu nhôn lăng bơ̆n kơdih rŏ thoi lep 'ba, lu sư lăng lu nhôn kư̆m thoi noh mơ̆n."
"So all the congregation lifted up their voices and cried, and the people wept that night.","Đĭ-đăng lu tơpôl bơngai akŭm ôr re păng lu kon pơlei nhơ̆m hmoi lăm măng noh."
"And all the children of Israel complained against Moses and Aaron, and the whole congregation said to them, “If only we had died in the land of Egypt! Or if only we had died in this wilderness!","Đĭ-đăng lu bơngai Isơrael jŏk kơ Môis păng Arôn; đĭ-đăng lu bơngai tơpôl khan kơ bre sư thoi âu: 'Lơ̆ng hloh kơ lu nhôn jah lôch tơ lăm char Êyiptơ ki, dah jah lôch tơ lăm char glă âu đĕch!"
"Why has the LORD brought us to this land to fall by the sword, that our wives and children should become victims? Would it not be better for us to return to Egypt?”","Liơ mă Kră Yang chông ba lu nhôn mơ̆t tơ lăm dêh char 'nâu wă ăn kơ lu nhôn lôch ngôi kơ đao gưm đe? Kon akăn lu nhôn jing tơmam đe plah tơgar iŏk đĕch. Hăm trŏ 'lơ̆ng hloh lu nhôn jah wih hơlơ̆k tơ char Êyiptơ hă?"
"So they said to one another, “Let us select a leader and return to Egypt.”","Đơ̆ng noh lu kon pơlei pơma pơđâu tơduă lu sư khan: Bĕ bơ̆n chă pơjing pôk minh 'nu pơm yŏng pơgơ̆r bơ̆n jah wih hơlơ̆k tơ char Êyiptơ năm."
"Then Moses and Aaron fell on their faces before all the assembly of the congregation of the children of Israel.","Bre Môis păng Arôn drap bon tơ teh 'bơ̆t anăp kon pơlei Isơrael akŭm."
"But Joshua the son of Nun and Caleb the son of Jephunneh, who were among those who had spied out the land, tore their clothes","Jôsuê kon drŏ-nglo Nun păng Kalep kon drŏ-nglo Jêphunê bre sư kư̆m lăm lu bơngai năm chop dăr lăng char noh, hek ao bre sư kơdih."
"and they spoke to all the congregation of the children of Israel, saying: “The land we passed through to spy out is an exceedingly good land.","Bre sư năm tơ lu kon pơlei Isơrael oei akŭm khan: Char mă lu nhôn năm chop dăr jing minh char 'lơ̆ng dêh"
"If the LORD delights in us, then He will bring us into this land and give it to us, ‘a land which flows with milk and honey.’","tơdah Kră Yang lăp đon hăm bơ̆n sư chông ba ăn kơ bơ̆n mơ̆t oei lăm char noh; char noh đei mơ̆r 'lơ̆ng tơmam sa rơkah rơkai. Kră Yang gô ăn char noh kơ lu bơ̆n."
"Only do not rebel against the LORD, nor fear the people of the land, for they are our bread; their protection has departed from them, and the LORD is with us. Do not fear them.”","Lăp kơ bơ̆n 'nĕ kơ hil blah Kră Yang; păng kư̆m 'nĕ kơ hli kơ lu kon pơlei lăm char noh, yua kơ lu sư jing thoi tơmam sa bơ̆n boih, ưh pă đei bu tơgŭm lu sư kĕ blah bơ̆n dơ̆ng păng 'nĕ pă hli Kră Yang oei gah bơ̆n."
"And all the congregation said to stone them with stones. Now the glory of the LORD appeared in the tabernacle of meeting before all the children of Israel.","Kơplah noh lu kon pơlei Isơrael akŭm wă klơ̆m bre sư tơmo, mă-lei đei tơdrong rang mơnhal Kră Yang đei pơdah pơchrang tơ Bơsŭn Anih Akŭm 'bơ̆t anăp lu kon pơlei Isơrael Akŭm."
"Then the LORD said to Moses: “How long will these people reject Me? And how long will they not believe Me, with all the signs which I have performed among them?","Kră Yang khan kơ Môis thoi âu: Kon pơlei 'nâu hil areh păng ưh kơ lui kơ Inh dĭng dang yơ, mă khan Inh đei pơm tơ'bôh tơdrong hlĭch 'bơ̆t anăp lu sư boih ră?"
"I will strike them with the pestilence and disinherit them, and I will make of you a nation greater and mightier than they.”","Inh gô ăn kơ kon pơlei âu jĭ lôch hơbuh, Inh gô pơrăm lê̆ dôm tơmam mă lu sư đei, na Inh gô pơjing minh adrĕch lĕch dơ̆ng ih kơdrâ̆m păng pran kơtang hloh kơ lu sư."
"And Moses said to the LORD: “Then the Egyptians will hear it, for by Your might You brought these people up from among them","Môis tơl Kră Yang thoi âu: Lu kon pơlei char Êyiptơ gô kơtơ̆ng, ih chông tơlĕch lu kon pơlei Isơrael âu hăm tơdrong mơsêh mơyang pran kơtang Ih"
"and they will tell it to the inhabitants of this land. They have heard that You, LORD, are among these people; that You, LORD, are seen face to face and Your cloud stands above them, and You go before them in a pillar of cloud by day and in a pillar of fire by night.","păng đei roi tơbăt ăn kơ kon pơlei char 'nâu. Ơ! Kră Yang lu sư băt Ih oei hơdai hăm lu kon pơlei âu, yua kơ Ih tơ'bôh kơ lu sư, hơmơ̆l dơ̆ng boih kơpal lu kon pơlei âu păng Ih yak adrol, jrăng hơmơ̆l gah kơ'năr, jrăng ŭnh gah kơmăng."
"Now if You kill these people as one man, then the nations which have heard of Your fame will speak, saying","Tơdah Ih pơlôch đĭ kon pơlei adrĕch 'nâu, minh 'măng, na lu dêh char nai mă kơtơ̆ng boih gah lu sư khan"
"‘Because the LORD was not able to bring this people to the land which He swore to give them, therefore He killed them in the wilderness.’","Kră Yang ưh kơ gơh ôh chông ba lu adrĕch adrung 'nâu mơ̆t tơ lăm dêh char mă sư pơkă wă ăn kơ lu sư; yua kơ thoi noh, sư pơlôch boih lu đe noh tơ lăm char glă."
"And now, I pray, let the power of my Lord be great, just as You have spoken, saying","Dang ei, inh apinh Ih, ăn tơdrong mơsêh mơyang pran kơtang Ih tih thoi Ih đei khan"
"‘The LORD is longsuffering and abundant in mercy, forgiving iniquity and transgression; but He by no means clears the guilty, visiting the iniquity of the fathers on the children to the third and fourth generation.’","Kră Yang hiơ̆ kơ hil păng 'bĕnh hăm tơdrong 'mêm mơnat; huay kơ jô̆ yo tơdrong yoch; mă-lei Sư ưh kơ jô̆ ôh lu bơngai pơm yoch khan 'lơ̆ng; păng ưh kơ lê̆ pŭ tơdrong yoch đơ̆ng 'bok yă lu sư truh tơ kon sâu sư pêng puăn jơhnơr."
"Pardon the iniquity of this people, I pray, according to the greatness of Your mercy, just as You have forgiven this people, from Egypt even until now.”","Apinh Ih mơnat 'nĕ jô̆ tơdrong kon pơlei âu pơm yoch kiơ̆ thoi tơdrong mơnat tih đơ̆ng Ih, thoi Ih đei mơnat ăn boih kơ lu nhôn đơ̆ng char Êyiptơ sơ̆ khơ̆ dang ei."
"Then the LORD said: “I have pardoned, according to your word","Kră Yang tơl tơwih: Inh ưh kơ jô̆ yoch thoi ih đei apinh."
"but truly, as I live, all the earth shall be filled with the glory of the LORD","Mă-lei Inh Kră Yang oei arih na pơkă, tơdrong ư-ang Kră Yang gô 'bĕnh-'bang jơ̆p-jang kơ teh đak"
"because all these men who have seen My glory and the signs which I did in Egypt and in the wilderness, and have put Me to the test now these ten times, and have not heeded My voice","lu iĕm 'bôh boih dôm tơdrong ư-ang, tơdrong hlĭch chrơp Inh đei pơm boih lăm char Êyiptơ păng lăm char glă, lu iĕm đei pơlong lăng Inh mơjĭt wơ̆t păng kuă pă mơ̆ng nơ̆r Inh"
"they certainly shall not see the land of which I swore to their fathers, nor shall any of those who rejected Me see it.","lei na lăm lu sư ưh kơ đei minh 'nu bu mă gơh 'bôh char mă Inh đei pơkă wă ăn kơ lu 'bok yă lu sư păng lu bơngai mă ưh kơ chu boih nơ̆r Inh, ưh kơ đei bu mă gơh 'bôh char noh."
"But My servant Caleb, because he has a different spirit in him and has followed Me fully, I will bring into the land where he went, and his descendants shall inherit it.","Mă-lei Kalep buăl Inh, chu kiơ̆ lui ngeh kơ nơ̆r Inh tơpă ưh kơ wă kiơ̆ nơ̆r lu đe, na Inh gô chông ba ăn kơ sư mơ̆t lăm char noh, char mă đêl sư đei năm boih, ăn kơ lu adrĕch adrung sư oei jang sa tơ noh."
"Now the Amalekites and the Canaanites dwell in the valley; tomorrow turn and move out into the wilderness by the Way of the Red Sea.”","Kon pơlei Amalek păng kon pơlei Kanaan oei lăm thŭng; dơning lu iĕm athei kơdŭn tơ rŏng 'biơ̆, năm rok char glă gah đak Dơsĭ 'Brê."
"And the LORD spoke to Moses and Aaron, saying","Kră Yang khan kơ Môis păng Arôn"
"“How long shall I bear with this evil congregation who complain against Me? I have heard the complaints which the children of Israel make against Me.","Oei pă dang yơ dơ̆ng Inh gô mơ̆ng lu tơpôl bơngai kơnê̆ âu jŏk? Inh đei kơtơ̆ng boih lu tơpôl kon pơlei Isơrael jŏk chrih kơ Inh."
"Say to them, ‘As I live,’ says the LORD, ‘just as you have spoken in My hearing, so I will do to you","Khan bĕ kơ tơpôl kon pơlei: Kră Yang khan thoi âu: Inh pao tơdrong arih Inh na pơkă, Inh gô pơm kơ lu iĕm kiơ̆ thoi nơ̆r mă Inh đei kơtơ̆ng lu iĕm pơm"
"The carcasses of you who have complained against Me shall fall in this wilderness, all of you who were numbered, according to your entire number, from twenty years old and above.","akâu lu iĕm gô pơ̆k lôch tơ lăm char glă âu, dôm lu bơngai jŏk chrih kơ Inh jô̆ đĭ dôm yơ kư̆m lei-lăi, đei jô̆ boih iŏk đơ̆ng 'bar-jĭt sơnăm tơ kơpal"
"Except for Caleb the son of Jephunneh and Joshua the son of Nun, you shall by no means enter the land which I swore I would make you dwell in.","na gô ưh kơ gơh mơ̆t oei tơ char mă Inh đei pơkă wă ăn kơ lu iĕm oei, lăp Kalep kon drŏ-nglo Jêphunê păng Jôsuê kon drŏ-nglo Nun đĕch."
"But your little ones, whom you said would be victims, I will bring in, and they shall know the land which you have despised.","Mă-lei Inh gô ăn lu kon hơ'lơ̆p iĕm gô mơ̆t oei tơ lăm char noh mă lu iĕm đei khan: Lu sư jing tơmam đe tơtông tơgar iŏk; đơ̆ng noh lu sư gô oei lăm char mă lu iĕm pơjăm."
"But as for you, your carcasses shall fall in this wilderness.","Bĕ lu iĕm akâu lu iĕm gô pơ̆k lôch tơ lăm char glă 'nâu."
"And your sons shall be shepherds in the wilderness forty years, and bear the brunt of your infidelity, until your carcasses are consumed in the wilderness.","Lu kon sâu iĕm gô wei triu lăm char glă 'nâu lăm puăn-jĭt sơnăm lu sư gô pŭ iŏk tơdrong phak đơ̆ng lu iĕm ngôi kư̆ kă ưh kơ wă lui dĭng truh tơ lu iĕm pơ̆k lôch đĭ lăm char glă 'nâu."
"According to the number of the days in which you spied out the land, forty days, for each day you shall bear your guilt one year, namely forty years, and you shall know My rejection.","Lu iĕm gô yak dăr lăng hơdôm năr wă khan puăn-jĭt năr păng lu iĕm gô pŭ iŏk tơdrong phak đơ̆ng yoch lu iĕm kơdih dôm yơ, wă khan puăn-jĭt sơnăm, minh sơnăm jô̆ thoi minh năr; kơplah noh lu iĕm băt boih kơ Inh achăng lê̆ iĕm."
"I the LORD have spoken this. I will surely do so to all this evil congregation who are gathered together against Me. In this wilderness they shall be consumed, and there they shall die.’ ”","Inh Kră Yang khan boih: Inh gô pơm kơ lu tơpôl adrĕch kon pơlei kơnê̆ 'nâu, mă lu sư đei pơgơ̆p pôm đon pơm kơnê̆ kơ Inh; lu sư gô lôch huach hiong tơ lăm char glă 'nâu."
"Now the men whom Moses sent to spy out the land, who returned and made all the congregation complain against him by bringing a bad report of the land","Lu bơngai mă Môis đei wơh năm chop dăr lăng char, pơtrŭt lu kon pơlei akŭm pơma jŏk kơ Môis"
"those very men who brought the evil report about the land, died by the plague before the LORD.","păng lu bơngai roi hơlĕnh khan char noh kơnê̆, lu bơngai 'nâu lôch lăm tơdrong kơnê̆ pơmat tơpă 'bơ̆t anăp Kră Yang."
"But Joshua the son of Nun and Caleb the son of Jephunneh remained alive, of the men who went to spy out the land.","Mă-lei lăm lu bơngai năm chop dăr lăng char, oei pă Jôsuê, kon drŏ-nglo Nun păng Kalep kon drŏ-nglo Jêphunê oei arih."
"Then Moses told these words to all the children of Israel, and the people mourned greatly.","Kơplah Môis roi khan đơ̆ng tơdrong 'nâu ăn kơ đĭ-đăng kon pơlei; đơ̆ng noh đĭ lu kon pơlei nhơ̆m hmoi sơ'ngon dêh tơpă."
"And they rose early in the morning and went up to the top of the mountain, saying, “Here we are, and we will go up to the place which the LORD has promised, for we have sinned!”","Lu kon pơlei iung đơ̆ng hrôih tŏk năm tơ kơpal kông păng khan: Lu nhôn 'nâu gô năm tŏk truh tơ char Kră Yang mă đei pơkă boih, yua kơ lu nhôn pơm yoch boih."
"And Moses said, “Now why do you transgress the command of the LORD? For this will not succeed.","Mă-lei Môis khan: Liơ lu iĕm pơm pơhloh kơ nơ̆r Kră Yang tơtă? Tơdrong noh ưh kơ gơh ôh."
"Do not go up, lest you be defeated by your enemies, for the LORD is not among you.","'Nĕ tŏk tơ noh, kơnh hli kơ lu ayăt blah lu iĕm, yua kơ Kră Yang ưh pă oei hơdai iĕm boih."
"For the Amalekites and the Canaanites are there before you, and you shall fall by the sword; because you have turned away from the LORD, the LORD will not be with you.”","To, kon pơlei Amalek păng kon pơlei Kanaan oei 'bơ̆t anăp iĕm, lu iĕm gô pơ̆k lôch kơ đao gưm đĭ, yua kơ lu iĕm blah Kră Yang boih, Kră Yang ưh kơ oei hơdai iĕm."
"But they presumed to go up to the mountaintop. Nevertheless, neither the ark of the covenant of the LORD nor Moses departed from the camp.","Mă-lei kon pơlei năm tơ anăp khŏm tŏk kơpal kông noh; gah Hom Tơdrong Pơgơ̆p Kră Yang păng Môis ưh kơ năm ôh đơ̆ng kơđông."
"Then the Amalekites and the Canaanites who dwelt in that mountain came down and attacked them, and drove them back as far as Hormah.","Kon pơlei Amalek păng kon pơlei Kanaan đơ̆ng kông noh jur druh blah prah pơlôch pơrăm lu kon pơlei Isơrael, dĭng truh tơ pơlei Horma."
"And the LORD spoke to Moses, saying","Kră Yang khan kơ Môis"
"“Speak to the children of Israel, and say to them: ‘When you have come into the land you are to inhabit, which I am giving to you","Khan bĕ kơ kon pơlei Isơrael thoi âu: Mưh iĕm mơ̆t lăm char mă Inh pơkă wă ăn kơ lu iĕm oei"
"and you make an offering by fire to the LORD, a burnt offering or a sacrifice, to fulfill a vow or as a freewill offering or in your appointed feasts, to make a sweet aroma to the LORD, from the herd or the flock","lu iĕm pơyơ̆r kơ Kră Yang tơmam soi soh păng ŭnh dah tơmam soi 'buh, noh minh tơmam soi dah pơyơ̆r, dah tơmam soi wă pơsĭt nơ̆r pơkă, dah pơyơ̆r tơmam soi lăm năr kơ̆m tih, lu iĕm 'maih wă pơyơ̆r ăn kơ Kră Yang tơmam soi đei 'bâu phu păng rơmo dah triu"
"then he who presents his offering to the LORD shall bring a grain offering of one-tenth of an ephah of fine flour mixed with one-fourth of a hin of oil","na bơngai bu wă pơyơ̆r tơmam ăn kơ Kră Yang athei pơyơ̆r tơmam soi phe 'ba dang minh lăm mơjĭt êpha tơpŭng bơlŭ hăm minh lăm puăn hin đak rơmă ôliwơ."
"and one-fourth of a hin of wine as a drink offering you shall prepare with the burnt offering or the sacrifice, for each lamb.","Mưh minh pôm triu kon, pơm tơmam soi 'buh dah hăm tơmam soi nai ih athei pơyơ̆r tơmam soi huch minh lăm puăn lit sik hơmu."
"Or for a ram you shall prepare as a grain offering two-tenths of an ephah of fine flour mixed with one-third of a hin of oil","Dah minh pôm triu tơno, na ih athei iŏk tơmam soi pơyơ̆r phe 'ba dang 'bar lăm mơjĭt êpha tơpŭng bơlŭ hăm minh lăm pêng lit rơmă ôliwơ"
"and as a drink offering you shall offer one-third of a hin of wine as a sweet aroma to the LORD.","păng minh lăm pêng hin sik hơmu pơm tơmam soi huch sa păng pơyơ̆r đei 'bâu phu ăn kơ Kră Yang."
"And when you prepare a young bull as a burnt offering, or as a sacrifice to fulfill a vow, or as a peace offering to the LORD","Kơplah ih pơyơ̆r minh pôm rơmo dăm, dah jing soi 'buh, dah tơmam soi kơ tơdrong pơkă lăm tơmam soi bơnê ăn kơ Kră Yang"
"then shall be offered with the young bull a grain offering of three-tenths of an ephah of fine flour mixed with half a hin of oil","thoi noh athei đe pơyơ̆r hơdai rơmo dăm hăm tơmam soi phe 'ba iŏk pêng lăm mơjĭt êpha tơpŭng bơlŭ hrâu hăm minh puăt hin đak rơmă ôliwơ"
"and you shall bring as the drink offering half a hin of wine as an offering made by fire, a sweet aroma to the LORD.","păng iŏk minh puăt hin sik hơmu pơm tơmam soi huch: Noh boih jing minh tơmam soi yua ŭnh soh pơyơ̆r đei 'bâu phu ăn kơ Kră Yang."
"‘Thus it shall be done for each young bull, for each ram, or for each lamb or young goat.","Đe kư̆m gô pơm thoi noh kơ rim tơmam soi pơyơ̆r rơmo tơno, dah triu tơno, rim tơmam soi hăm triu kon, dah kơ rim bơbe kon."
"According to the number that you prepare, so you shall do with everyone according to their number.","Kiơ̆ kơ lu iĕm đei pơyơ̆r, iĕm athei pơm hơmet thoi noh kơ rim tŏ tơmam soi noh."
"All who are native-born shall do these things in this manner, in presenting an offering made by fire, a sweet aroma to the LORD.","Kơ đĭ-đăng rim bơngai bu mă tơpŭ lăm char athei pơm kiơ̆ thoi noh, tơdah pơyơ̆r tơmam soi soh păng ŭnh, đei 'nhui 'bâu phu ăn kơ Kră Yang."
"And if a stranger dwells with you, or whoever is among you throughout your generations, and would present an offering made by fire, a sweet aroma to the LORD, just as you do, so shall he do.","Tơdah đei bơngai tơmoi oei hăm iĕm đunh dah 'nao đơ̆ng chăl âu truh tơ chăl nai, lu sư wă pơyơ̆r tơmam soi 'buh đei 'nhui 'bâu phu ăn kơ Kră Yang, athei pơm kiơ̆ rok thoi lu iĕm đei pơm hơmet noh."
"One ordinance shall be for you of the assembly and for the stranger who dwells with you, an ordinance forever throughout your generations; as you are, so shall the stranger be before the LORD.","Đĭ-đăng lăm tơpôl akŭm đei lăp minh khôi juăt 'nâu đĕch ăn kơ lu iĕm păng lu bơngai tơmoi mă oei hơdai iĕm. 'Nâu boih minh tơdrong juăt pơkă ling-lang kơ adrĕch adrung lu iĕm 'bơ̆t anăp Kră Yang; bơngai tơmoi kư̆m lei-lăi thoi lu iĕm mơ̆n."
"One law and one custom shall be for you and for the stranger who dwells with you.’ ”","Gô đei minh khôi juăt păng tơdrong juăt lei-lăi ăn kơ lu iĕm păng kơ lu bơngai tơmoi mă oei hơdai iĕm."
"Again the LORD spoke to Moses, saying","Kră Yang kư̆m khan kơ Môis thoi âu"
"“Speak to the children of Israel, and say to them: ‘When you come into the land to which I bring you","Khan bĕ kơ lu kon pơlei adrĕch bơngai Isơrael thoi âu: Tơdah lu iĕm mơ̆t boih lăm char mă Inh đei chông anhăk lu iĕm mơ̆t"
"then it will be, when you eat of the bread of the land, that you shall offer up a heave offering to the LORD.","păng tơdah iĕm sa đơ̆ng char noh, lei lu iĕm athei iŏk minh puăt pơm tơmam soi pơyơ̆r ăn kơ Kră Yang."
"You shall offer up a cake of the first of your ground meal as a heave offering; as a heave offering of the threshing floor, so shall you offer it up.","Iĕm iŏk minh tơpei 'bĕng wă pơm tơmam soi, wă khan đơ̆ng tơpŭng blŭng-a iĕm tam mă bơlŭ hrâu; lu iĕm pơyơ̆r lei-lăi thoi tơmam soi đơ̆ng anih đe preh 'ba noh mơ̆n."
"Of the first of your ground meal you shall give to the LORD a heave offering throughout your generations.","Đơ̆ng jơhnơr âu truh tơ jơhnơr ning-mônh, lu iĕm athei pơyơ̆r yơ̆r ti tơpơng ăn kơ Kră Yang tơmam soi gah tơpŭng phe 'ba blŭng-a lu iĕm kĕch yuă."
"‘If you sin unintentionally, and do not observe all these commandments which the LORD has spoken to Moses","Tơdah lu iĕm đei pơm yoch glăi 'bơm, ưh kơ kĕ wei răk dôm tơdrong juăt pơkă 'nâu mă Kră Yang đei pơkă boih kơ Môis"
"all that the LORD has commanded you by the hand of Moses, from the day the LORD gave commandment and onward throughout your generations","wă khan dôm tơdrong kiơ mă Kră Yang đei tơtă ăn boih kơ Môis wă roi tơbăt ăn kơ iĕm, iŏk đơ̆ng năr Kră Yang tơbăt dôm khôi juăt 'nâu kơ ning-mônh kơ lu adrĕch adrung gô truh đơ̆ng rŏng kơ lu iĕm"
"then it will be, if it is unintentionally committed, without the knowledge of the congregation, that the whole congregation shall offer one young bull as a burnt offering, as a sweet aroma to the LORD, with its grain offering and its drink offering, according to the ordinance, and one kid of the goats as a sin offering.","tơdah tơdrong yoch glăi hơch 'bơm mă kon pơlei ưh tam băt, lei đĭ-đăng kơ bơngai tơpôl kiơ̆ nơ̆r tơtă athei yua minh pôm rơmo dăm pơm tơmam soi 'buh đei 'nhui 'bâu phu ăn kơ Kră Yang, hơdai hăm tơmam soi phe 'ba pham hăm tơmam soi huch; păng minh pôm bơbe tơno pơm tơmam soi huai tơdrong yoch."
"So the priest shall make atonement for the whole congregation of the children of Israel, and it shall be forgiven them, for it was unintentional; they shall bring their offering, an offering made by fire to the LORD, and their sin offering before the LORD, for their unintended sin.","'Bok soi gô soi sơmah huai iŏk đơ̆ng tơdrong yoch ăn kơ đĭ-đăng tơpôl kon pơlei Isơrael, lei na tơdrong yoch đĭ tơpôl kon pơlei noh gô mơnat ăn, yua kơ noh tơdrong yoch glăi hơch 'bơm păng kon pơlei đei anhăk ba 'bơ̆t anăp Kră Yang tơmam soi kơdih, wă khan tơmam soi yua ŭnh soh pơyơ̆r, hơdai hăm tơmam soi huai tơdrong yoch."
"It shall be forgiven the whole congregation of the children of Israel and the stranger who dwells among them, because all the people did it unintentionally.","Đĭ-đăng lu kon pơlei Isơrael păng lu bơngai tơmoi mă oei hơdai lu sư gô klaih đơ̆ng yoch, yua kơ đơ̆ng kon pơlei glăi 'bơm pơm yoch boih."
"‘And if a person sins unintentionally, then he shall bring a female goat in its first year as a sin offering.","Tơdah đei minh 'nu glăi hơch 'bơm pơm yoch, sư athei pơyơ̆r minh pôm bơbe akăn truh minh sơnăm pơm tơmam soi huai tơdrong yoch"
"So the priest shall make atonement for the person who sins unintentionally, when he sins unintentionally before the LORD, to make atonement for him; and it shall be forgiven him.","'Bok soi gô soi sơmah huai yoch ăn kơ bơngai mă glăi 'bơm pơm yoch thoi noh 'bơ̆t anăp Kră Yang păng dah đei soi sơmah huai đơ̆ng yoch thoi noh na bơngai noh gơh klaih đơ̆ng yoch."
"You shall have one law for him who sins unintentionally, for him who is native-born among the children of Israel and for the stranger who dwells among them.","Khôi juăt 'nâu yua kơ rim 'nu bơngai hơch 'bơm kơ pơm yoch mă tơdah glăi 'bơm pơm yoch, kư̆m gô pơm lei-lăi minh pôm khôi juăt kơ lu iĕm bơngai Isơrael dah lu bơngai tơmoi mă tơpŭ lăm char âu."
"‘But the person who does anything presumptuously, whether he is native-born or a stranger, that one brings reproach on the LORD, and he shall be cut off from among his people.","Mă-lei tơdah đei bơngai bu, kon pơlei Isơrael dah lu bơngai tơpŭ lăm char 'nâu, pơrơ̆ng pơm yoch, kuă kơ chu Kră Yang; bơngai noh gô tơlĕch sư đơ̆ng adrĕch kon pơlei sư kơdih"
"Because he has despised the word of the LORD, and has broken His commandment, that person shall be completely cut off; his guilt shall be upon him.’ ”","yua kơ sư kuă kơ mơ̆ng kiơ̆ nơ̆r Kră Yang păng pơm glăi kơ nơ̆r Kră Yang tơtă; bơngai noh ăn đe pơrăm lê̆ sư tơdrong yoch kơnê̆ sư pơm gô tuh kơ sư kơdih."
"Now while the children of Israel were in the wilderness, they found a man gathering sticks on the Sabbath day.","Kơplah lu kon pơlei bơngai Isơrael oei lăm char glă, tơ'bơ̆p minh 'nu bơngai dônh 'long ŭnh lăm năr Sa'bat"
"And those who found him gathering sticks brought him to Moses and Aaron, and to all the congregation.","lu bơngai mă tơ'bơ̆p bơngai noh oei dônh 'long ŭnh chông ba sư tơ Môis, Arôn păng tơ đĭ-đăng khŭl tơpôl akŭm."
"They put him under guard, because it had not been explained what should be done to him.","Đe rôp chĭt bơngai noh, yua kơ tơdrong đe pơm kơ sư noh tam mă pơsĭt."
"Then the LORD said to Moses, “The man must surely be put to death; all the congregation shall stone him with stones outside the camp.”","Kră Yang khan kơ Môis thoi âu: Bơngai 'nâu athei pơlôch, đĭ-đăng khŭl tơpôl akŭm athei klơ̆m tơmo kơ sư tơ đaih kơđông."
"So, as the LORD commanded Moses, all the congregation brought him outside the camp and stoned him with stones, and he died.","Thoi noh, na khŭl tơpôl akŭm chông sư tơ đaih kơ kơđông linh na klơ̆m sư păng tơmo, na sư lôch, thoi Kră Yang đei khan kơ Môis."
"Again the LORD spoke to Moses, saying","Kră Yang khan dơ̆ng kơ Môis thoi âu"
"“Speak to the children of Israel: Tell them to make tassels on the corners of their garments throughout their generations, and to put a blue thread in the tassels of the corners.","Ih athei khan ăn kơ kon pơlei Isơrael păng athei lu sư sĭt reng 'bơ̆t tơdrơi hơbĕn ao lu sư, iŏk đơ̆ng jơhnơr 'nâu truh tơ ning-mônh, sĭt reng noh iŏk brai dreng plĕnh"
"And you shall have the tassel, that you may look upon it and remember all the commandments of the LORD and do them, and that you may not follow the harlotry to which your own heart and your own eyes are inclined","lu iĕm athei đei sĭt reng noh tơ hơbĕn dah ao, mưh iĕm lăng 'bôh reng noh lu iĕm gô 'blŏk kơ dôm khôi juăt nơ̆r Kră Yang tơtă păng pơm kiơ̆, ưh kơ kiơ̆ jơhngơ̆m lăp măt lăng, ngăl pơm kơ iĕm pơm yoch ngôi kư̆ kă."
"and that you may remember and do all My commandments, and be holy for your God.","Thoi noh, lu iĕm gô 'blŏk păng pơm kiơ̆ dôm tơdrong inh tơtă păng oei sa rơgoh ăn kơ Kră Yang 'Bok Kei-Dei iĕm."
"I am the LORD your God, who brought you out of the land of Egypt, to be your God: I am the LORD your God.”","Inh boih, Kră Yang, 'Bok Kei-Dei lu iĕm Tơ'ngla mă đei chông ba tơlĕch iĕm đơ̆ng dêh char Êyiptơ wă pơm Kră Yang 'Bok Kei-Dei lu iĕm. Inh boih Kră Yang, 'Bok Kei-Dei lu iĕm."
"Now Korah the son of Izhar, the son of Kohath, the son of Levi, with Dathan and Abiram the sons of Eliab, and On the son of Peleth, sons of Reuben, took men","Kôrê kon drŏ-nglo Ishar, sâu Kôhat, sâu i Lêwi, chông ba Đathan păng Abiram kiơ̆ sư; Abiram, Đathan kon drŏ-nglo Êliap, hơdai hăm Ôn, kon drŏ-nglo Pêlet, kon sâu Rubên."
"and they rose up before Moses with some of the children of Israel, two hundred and fifty leaders of the congregation, representatives of the congregation, men of renown.","Lu bơngai âu păng hăm 'bar-hrĕng pơđăm-jĭt 'nu lăm kon pơlei Isơrael, bơngai mă đe đei rơih iŏk pơm yŏng pơgơ̆r lu bơngai jang lăm khŭl tơpôl đe ư-ang, lu sư kư̆m pôm đon năm pơjah pơjăng hăm Môis păng Arôn"
"They gathered together against Moses and Aaron, and said to them, “You take too much upon yourselves, for all the congregation is holy, every one of them, and the LORD is among them. Why then do you exalt yourselves above the assembly of the LORD?”","na khan: Lê̆ pă yua kơ đĭ-đăng khŭl kon pơlei 'lơ̆ng rơgoh ngăl păng Kră Yang oei lăm lu sư. Yua kơ kiơ lu iĕm oei wă pơang kơdih tơ kơpal lu bơngai Kră Yang đei akŭm?"
"So when Moses heard it, he fell on his face","Môis kơtơ̆ng tơdrong noh, sư kŭp kơ̆l drap tơ teh"
"and he spoke to Korah and all his company, saying, “Tomorrow morning the LORD will show who is His and who is holy, and will cause him to come near to Him. That one whom He chooses He will cause to come near to Him.","khan kơ Kôrê păng đĭ-đăng lu bơngai pôm đon hăm sư thoi âu: Pơgê dơning Kră Yang gô tơ'bôh ăn bơngai bu gah Sư mă 'lơ̆ng rơgoh; Sư gô ăn kơ lu bơngai noh gô năm jê̆ Sư, wă khan ăn kơ bơngai mă Sư đei rơih iŏk boih năm jê̆ Sư."
"Do this: Take censers, Korah and all your company","Ơ Kôrê, pơm bĕ tơdrong 'nâu: Ih păng đĭ-đăng lu bơngai kiơ̆ ih iŏk bĕ gĕl tah nhang pơgang 'bâu phu."
"put fire in them and put incense in them before the LORD tomorrow, and it shall be that the man whom the LORD chooses is the holy one. You take too much upon yourselves, you sons of Levi!”","Pơgê dơning tah ŭnh lăm ge iĕ păng dan pơgang 'bâu phu kơpal ŭnh 'bơ̆t anăp Kră Yang. Bơngai bu mă Kră Yang rơih iŏk, noh boih bơngai 'lơ̆ng rơgoh. Ơ kon sâu Lêwi, lê̆ pă!"
"Then Moses said to Korah, “Hear now, you sons of Levi","Môis khan kơ Kôrê: Ơ kon sâu Lêwi, dang ei mơ̆ng bĕ"
"Is it a small thing to you that the God of Israel has separated you from the congregation of Israel, to bring you near to Himself, to do the work of the tabernacle of the LORD, and to stand before the congregation to serve them","Gah lu iĕm, Kră Yang 'Bok Kei-Dei Isơrael đei 'măn lê̆ iĕm pha boih đơ̆ng khŭl kon pơlei bơngai Isơrael păng ăn kơ lu iĕm gơh năm jê̆ Sư wă bơ̆jang kơ Sư lăm Bơsŭn Kră Yang, wă kơ iĕm bơ̆jang awih awăn 'bơ̆t anăp kon pơlei, tơdrong noh iĕm lăng iĕ dêh hă?"
"and that He has brought you near to Himself, you and all your brethren, the sons of Levi, with you? And are you seeking the priesthood also?","Kră Yang krao ih păng đĭ-đăng 'nhŏng oh ih kon sâu Lêwi năm jê̆ Sư, lu iĕm oei chă tơdrong jang thoi 'bok soi dơ̆ng hă?"
"Therefore you and all your company are gathered together against the LORD. And what is Aaron that you complain against him?”","Yua kơ thoi noh ih păng lu khŭl kiơ̆ ih oei pơgơ̆p chă đon wă blah Kră Yang! Arôn noh bu mă lu iĕm hil jŏk kơ sư?"
"And Moses sent to call Dathan and Abiram the sons of Eliab, but they said, “We will not come up!","Môis athei đe năm krao bre Đathan hăm Abiram, kon drŏ-nglo Êliap; mă-lei bre sư tơl: Nhi ưh kơ năm ôh."
"Is it a small thing that you have brought us up out of a land flowing with milk and honey, to kill us in the wilderness, that you should keep acting like a prince over us?","Tơdrong 'nâu iĕ đĕch hă? Ih chông anhăk nhôn lĕch đơ̆ng dêh char đak toh đak sut đei tơmam sa rơkah rơkai, wă pơlôch lu nhôn tơ lăm char glă, mă ih kư̆m oei 'maih pơm yŏng pơjuă kơ̆l nhôn dơ̆ng hă?"
"Moreover you have not brought us into a land flowing with milk and honey, nor given us inheritance of fields and vineyards. Will you put out the eyes of these men? We will not come up!”","Tơpă, ih ưh kơ đei chông ba nhôn tơ lăm char mă đak toh đak sut ôh, ih ưh kơ đei pơjao ăn kơ lu nhôn mir chŭn pơgar wă kơ jang sa ôh! Ih wă kuek lê̆ măt lu nhôn hă? Lu nhôn ưh kơ wă năm ôh."
"Then Moses was very angry, and said to the LORD, “Do not respect their offering. I have not taken one donkey from them, nor have I hurt one of them.”","Môis blĕk dêh krao apinh Kră Yang thoi âu: Ih lê̆ pă iŏk dôm tơmam lu sư pơyơ̆r; inh ưh kơ đei rôp iŏk minh pôm kon aseh iĕ đơ̆ng lu sư ôh păng inh kư̆m ưh kơ đei pơrăm bu lăm lu sư."
"And Moses said to Korah, “Tomorrow, you and all your company be present before the LORD—you and they, as well as Aaron.","Môis khan kơ Kôrê: Dơning ih păng lu khŭl bơngai kiơ̆ ih hăm Arôn năm 'bơ̆t anăp Kră Yang"
"Let each take his censer and put incense in it, and each of you bring his censer before the LORD, two hundred and fifty censers; both you and Aaron, each with his censer.”","rim 'nu athei chĕp gĕl tah pơgang 'bâu phu tơ lăm noh, đơ̆ng noh na rim 'nu athei pơyơ̆r gĕl păng pơgang 'bâu phu noh 'bơ̆t anăp Kră Yang, wă khan đei 'bar-hrĕng pơđăm-jĭt tŏ gĕl iĕ tah pơgang 'bâu phu. Ih păng Arôn, kư̆m athei đei gĕl iĕ tah pơgang 'bâu phu kơdih."
"So every man took his censer, put fire in it, laid incense on it, and stood at the door of the tabernacle of meeting with Moses and Aaron.","Thoi noh, rim 'nu iŏk gĕl tah ŭnh lăm noh, tah pơgang 'bâu phu kơpal, đơ̆ng noh năm dơ̆ng 'bơ̆t anăp Bơsŭn Anih Akŭm păng Môis hăm Arôn."
"And Korah gathered all the congregation against them at the door of the tabernacle of meeting. Then the glory of the LORD appeared to all the congregation.","Kơplah Kôrê pơtơm akŭm, lu kon pơlei iung pơma blah Môis păng Arôn 'bơ̆t 'măng Bơsŭn Anih Akŭm; tơdrong rang hơdah Kră Yang pơchrang kơ đĭ-đăng khŭl kon pơlei akŭm."
"And the LORD spoke to Moses and Aaron, saying","Kră Yang khan kơ Môis păng Arôn thoi âu"
"“Separate yourselves from among this congregation, that I may consume them in a moment.”","Weh bĕ đơ̆ng tơpôl kon pơlei akŭm âu, na Inh gô pơlôch lu sư wă loh ưh kơ tam kơ băt."
"Then they fell on their faces, and said, “O God, the God of the spirits of all flesh, shall one man sin, and You be angry with all the congregation?”","Bre sư drap tơ teh kơkuh păng khan: Ơ Kră Yang 'Bok Kei-Dei, Ih Kră Yang 'Bok Kei-Dei ăn tơdrong arih kơ lu sĕch akar kon bơngai! Lăp minh 'nu đĕch pơm yoch lei Ih wă hil mĭl kơ đĭ-đăng kon pơlei hă?"
"So the LORD spoke to Moses, saying","Kră Yang khan kơ Môis"
"“Speak to the congregation, saying, ‘Get away from the tents of Korah, Dathan, and Abiram.’ ”","Khan bĕ kơ kon pơlei lu akŭm thoi âu: Athei weh ataih bĕ dơ̆ng anih Kôrê, Đathan păng Abiram."
"Then Moses rose and went to Dathan and Abiram, and the elders of Israel followed him.","Môis iung, năm hloi tơ Đathan păng Abiram; lu kră pơlei bơngai Isơrael kiơ̆ sư."
"And he spoke to the congregation, saying, “Depart now from the tents of these wicked men! Touch nothing of theirs, lest you be consumed in all their sins.”","Sư khan kơ tơpôl kon pơlei akŭm thoi âu: Dang ei athei weh bĕ ataih đơ̆ng anih bơsŭn lu bơngai pơm kơnê̆ âu păng kư̆m 'nĕ kơ hơtŭt 'bơm tơmam kiơ lu sư, kơnh hli kơ iĕm lôch yua kơ tơdrong yoch lu sư."
"So they got away from around the tents of Korah, Dathan, and Abiram; and Dathan and Abiram came out and stood at the door of their tents, with their wives, their sons, and their little children.","Thoi noh, lu kon pơlei weh ataih đơ̆ng bơsŭn anih Kôrê, Đathan păng Abiram. Đathan păng Abiram dơ̆ng 'bơ̆t măng bơsŭn hơdai hăm kon akăn sư, kon drŏ-nglo sư, kon hơ'lơ̆p oei iĕ sư kơdih."
"And Moses said: “By this you shall know that the LORD has sent me to do all these works, for I have not done them of my own will.","Môis khan dơ̆ng thoi âu: Đơ̆ng tơdrong 'nâu lu iĕm gô băt Kră Yang đei wơh inh pơm tơdrong 'nâu păng inh ưh kơ đei layơ pơm kiơ̆ kơ inh kơdih"
"If these men die naturally like all men, or if they are visited by the common fate of all men, then the LORD has not sent me.","tơdah lu đe noh lôch kư̆m thoi lu bơngai nai lôch, tơdah lu sư kư̆m chu pŭ thoi lu bơngai nai pŭ, lei Kră Yang ưh kơ đei wơh athei inh."
"But if the LORD creates a new thing, and the earth opens its mouth and swallows them up with all that belongs to them, and they go down alive into the pit, then you will understand that these men have rejected the LORD.”","Mă-lei tơdah Kră Yang pơm minh tơdrong kiơ 'nao, tơdah teh ha 'bơ̆r luăn lu sư păng dôm tơmam kiơ lu sư đei, kơplah lu sư oei arih mă-lei jur lăm anih lôch, lu iĕm gô băt lu bơngai 'nâu ưh kơ chu păng pơjăm Kră Yang."
"Now it came to pass, as he finished speaking all these words, that the ground split apart under them","Lăp Môis pơma tơdrong 'nâu 'nao wă tôch, teh tơklă lu sư oei dơ̆ng hơđang hloi"
"and the earth opened its mouth and swallowed them up, with their households and all the men with Korah, with all their goods.","teh ha 'bơ̆r luăn lu sư, hnam dơnŏ lu sư đĭ-đăng mŭk tơmam lu sư păng đĭ-đăng bơngai mă kiơ̆ Kôrê."
"So they and all those with them went down alive into the pit; the earth closed over them, and they perished from among the assembly.","Lu bơngai noh oei arih păng đĭ-đăng mŭk tơmam lu sư huŏng lăm pơlei lôch; teh 'bŭ klơ̆p pơđĭ lu sư hiong tôch ưh pă đei oei hơdai kon pơlei."
"Then all Israel who were around them fled at their cry, for they said, “Lest the earth swallow us up also!”","Đĭ-đăng kon pơlei bơngai Isơrael oei tăp dăr kơtơ̆ng nơ̆r lu sư ôr, kơdâu ôn đĭ, yua kơ lu sư khan: Lu bơ̆n athei kơchăng bĕ, kơnh teh kư̆m luăn đĭ lu bơ̆n hai!"
"And a fire came out from the LORD and consumed the two hundred and fifty men who were offering incense.","Đơ̆ng noh, đei ŭnh đơ̆ng Kră Yang dơhlông sa pơđĭ 'bar-hrĕng pơđăm-jĭt 'nu lu bơngai drŏ-nglo mă đei soh pơyơ̆r tơmam 'bâu phu."
"Then the LORD spoke to Moses, saying","Kră Yang khan kơ Môis"
"“Tell Eleazar, the son of Aaron the priest, to pick up the censers out of the blaze, for they are holy, and scatter the fire some distance away.","Khan bĕ kơ Êlêasar kon drŏ-nglo Arôn 'bok soi, athei sư kơih iŏk bĕ lu gĕl soh pơgang 'bâu phu đơ̆ng lăm ŭnh sa noh păng tuh lê̆ ngar lăm lu gĕl iĕ noh tơ ataih, yua kơ lu gĕl iĕ noh jing 'lơ̆ng rơgoh boih"
"The censers of these men who sinned against their own souls, let them be made into hammered plates as a covering for the altar. Because they presented them before the LORD, therefore they are holy; and they shall be a sign to the children of Israel.”","gah lu gŏl đơ̆ng lu bơngai pơm yoch tah pơgang 'bâu phu păng soh pơyơ̆r boih jô̆ dĭng đĭ chăl arih lu sư, ih athei iŏk tơtang mă hơtăng na gom chơnang soi. Yua kơ lu gŏl noh pơyơ̆r boih 'bơ̆t anăp Kră Yang jing tơmam rơgoh; lu gĕl tơtang sư hơtăng noh wă pơm tơdra tơ'blŏk ăn kơ bơngai Isơrael."
"So Eleazar the priest took the bronze censers, which those who were burned up had presented, and they were hammered out as a covering on the altar","Thoi noh, Êlêasar, 'bok soi, iŏk lu gĕl tah pơgang 'bâu phu đe pơm păng kong mă đêl ŭnh sa đe soh pơyơ̆r pơgang 'bâu phu na sư tơtang jing hơtăng yua wă gom chơnang soi."
"to be a memorial to the children of Israel that no outsider, who is not a descendant of Aaron, should come near to offer incense before the LORD, that he might not become like Korah and his companions, just as the LORD had said to him through Moses.","Noh boih tơmam wă tơ'blŏk hơdơ̆r ăn kơ bơngai Isơrael, wă ưh kơ đei bu 'nguaih kơ kon sâu Arôn mă gơh năm jê̆ soh pơyơ̆r pơgang 'bâu phu 'bơ̆t anăp Kră Yang, hli kơnh kư̆m rok thoi Kôrê păng lu bơngai kiơ̆ hơdai sư, kiơ̆ thoi nơ̆r Kră Yang đei khan ăn boih kơ Môis."
"On the next day all the congregation of the children of Israel complained against Moses and Aaron, saying, “You have killed the people of the LORD.”","Pơgê dơning, đĭ-đăng lu khŭl bơngai Isơrael pơma jŏk kơ Môis păng Arôn khan: Măr iĕm pơlôch boih kon pơlei Kră Yang."
"Now it happened, when the congregation had gathered against Moses and Aaron, that they turned toward the tabernacle of meeting; and suddenly the cloud covered it, and the glory of the LORD appeared.","Kơplah lu khŭl kon pơlei oei pơma kơ Môis păng Arôn, lu sư lăng tơ gah Bơsŭn Anih Akŭm 'bôh hơmơ̆l gom Bơsŭn păng đei tơdrong ư-ang rang mơnhal Kră Yang pơchrang."
"Then Moses and Aaron came before the tabernacle of meeting.","Môis păng Arôn dơ̆ng 'bơ̆t anăp Bơsŭn Anih Akŭm"
"And the LORD spoke to Moses, saying","Kră Yang khan kơ Môis"
"“Get away from among this congregation, that I may consume them in a moment.” And they fell on their faces.","Kơdâu weh bĕ đơ̆ng lu bơngai tơpôl akŭm âu; na Inh gô pơlôch pơrăm lê̆ lu sư ưh kơ tam băt. Mă-lei bre sư drap tơ teh kơkuh"
"So Moses said to Aaron, “Take a censer and put fire in it from the altar, put incense on it, and take it quickly to the congregation and make atonement for them; for wrath has gone out from the LORD. The plague has begun.”","na Môis khan kơ Arôn: Iŏk bĕ gĕl soh pơgang 'bâu phu ih, tơ̆k ŭnh iŏk đơ̆ng chơnang soi, dan pơgang 'bâu phu kơpal, mă tĕnh tĕnh năm tơ lu khŭl tơpôl oei akŭm to păng pơyơ̆r huai tơdrong yoch lu sư; yua kơ tơdrong Kră Yang hil mĭl boih păng tơdrong gleh wă truh."
"Then Aaron took it as Moses commanded, and ran into the midst of the assembly; and already the plague had begun among the people. So he put in the incense and made atonement for the people.","Arôn iŏk gĕl pơgang 'bâu phu thoi Môis đei athei sư, kơdâu năm truh tơ lu tơpôl kon pơlei; to tơdrong gleh truh boih tơ lu kon pơlei. Arôn iŏk pơgang 'bâu phu tah, na pơyơ̆r huai tơdrong yoch kơ kon pơlei."
"And he stood between the dead and the living; so the plague was stopped.","Sư dơ̆ng tŏk-bŏk lu bơngai lôch păng bơngai arih, na tơdrong gleh noh khơ̆t pơdơh hĭ."
"Now those who died in the plague were fourteen thousand seven hundred, besides those who died in the Korah incident.","Đei mơjĭt-puăn rơbâu tơpơh-hrĕng 'nu bơngai lôch yua kơ tơdrong gleh truh 'nâu; ưh kơ jô̆ lu bơngai lôch yua kơ Kôrê."
"So Aaron returned to Moses at the door of the tabernacle of meeting, for the plague had stopped.","Đơ̆ng noh, Arôn wih brŏk tơ Môis tơ 'măng Bơsŭn Anih Akŭm, na tơdrong pơrăm noh pơdơh."
"And the LORD spoke to Moses, saying","Kră Yang khan kơ Môis"
"“Speak to the children of Israel, and get from them a rod from each father’s house, all their leaders according to their fathers’ houses—twelve rods. Write each man’s name on his rod.","Khan bĕ kơ kon pơlei bơngai Isơrael păng iŏk bĕ đơ̆ng lu sư minh pôm 'long jra; wă khan mơjĭt-'bar tŏ 'long jra đơ̆ng lu yŏng kơdră rim kơ adrĕch."
"And you shall write Aaron’s name on the rod of Levi. For there shall be one rod for the head of each father’s house.","Ih athei chih anăn tơ rim 'long jra, 'long jra bu chih anăn sư păng chih anăn Arôn tơ 'long jra bơngai Lêwi; rim adrĕch đei minh pôm 'long jra"
"Then you shall place them in the tabernacle of meeting before the Testimony, where I meet with you.","ih athei 'măn lê̆ lu 'long jra noh 'bơ̆t anăp Hom Tơdrong Pơgơ̆p, anih mă Inh ngăl tơ'bơ̆p ih."
"And it shall be that the rod of the man whom I choose will blossom; thus I will rid Myself of the complaints of the children of Israel, which they make against you.”","Bơngai bu mă inh rơih iŏk, 'long jra noh đei bluh pơkao; thoi noh Inh wă chĭt lê̆ 'bơ̆r lu bơngai Isơrael mă đei jŏk pơjah hăm lu iĕm."
"So Moses spoke to the children of Israel, and each of their leaders gave him a rod apiece, for each leader according to their fathers’ houses, twelve rods; and the rod of Aaron was among their rods.","Môis khan kơ kon pơlei Isơrael, hăm đĭ-đăng lu yŏng kơdră, kiơ̆ kơ rim adrĕch sư kơdih, năm ba 'long jra, wă khan mơjĭt-'bar tŏ 'long jra, 'long jra Arôn dan tŏk-bŏk lu 'long jra noh."
"And Moses placed the rods before the LORD in the tabernacle of witness.","Môis tah lu 'long jra noh 'bơ̆t anăp Kră Yang tơ lăm Bơsŭn Roi Tơbăt."
"Now it came to pass on the next day that Moses went into the tabernacle of witness, and behold, the rod of Aaron, of the house of Levi, had sprouted and put forth buds, had produced blossoms and yielded ripe almonds.","Truh pơgê Môis mơ̆t tơ lăm Bơsŭn Roi Tơbăt 'bôh 'long jra Arôn adrĕch Lêwi đei bluh pơkao; chơnăt bluh, đei pơkao păng plei đum."
"Then Moses brought out all the rods from before the LORD to all the children of Israel; and they looked, and each man took his rod.","Môis iŏk lu 'long jra đơ̆ng anăp Kră Yang tơlĕch tơ đaih, 'bơ̆t anăp bơngai Isơrael. Lu sư lăng păng lu sư iŏk 'long jra lu sư kơdih."
"And the LORD said to Moses, “Bring Aaron’s rod back before the Testimony, to be kept as a sign against the rebels, that you may put their complaints away from Me, lest they die.”","Kră Yang khan kơ Môis: Iŏk bĕ 'long jra Arôn na dan 'bơ̆t Hom Roi Tơbăt, wă răk tơ'blŏk pơm tơdra tơ'bôh kơ kon sâu wă iung blah, “ih athei khă chĭt lê̆ nơ̆r lu sư jŏk iung blah pơjah hăm Inh, kơnh hli kơ lu sư lôch.”"
"Thus did Moses; just as the LORD had commanded him, so he did.","Môis pơm thoi noh, wă khan pơm kiơ̆ thoi Kră Yang đei tơtă kơ sư boih."
"So the children of Israel spoke to Moses, saying, “Surely we die, we perish, we all perish!","Bơngai Isơrael hli tơrơ khan kơ Môis: Âu 'nâu, lu nhôn gô lôch, lu nhôn lôch răm, lu nhôn gô lôch hiong đĭ-đăng!"
"Whoever even comes near the tabernacle of the LORD must die. Shall we all utterly die?”","Dah bơngai bu mă năm jê̆ bơsŭn Kră Yang gô lôch, na lu nhôn gô lôch đĭ hă?"
"Then the LORD said to Aaron: “You and your sons and your father’s house with you shall bear the iniquity related to the sanctuary, and you and your sons with you shall bear the iniquity associated with your priesthood.","Kră Yang khan kơ Arôn: Ih, lu kon drŏ-nglo ih păng adrĕch adrung ih kư̆m gô pŭ iŏk lu tơdrong yoch lăm anih rơgoh; gah ih lu kon drŏ-nglo ih gô pŭ tơdrong yoch lăm tơdrong jang 'bok soi."
"Also bring with you your brethren of the tribe of Levi, the tribe of your father, that they may be joined with you and serve you while you and your sons are with you before the tabernacle of witness.","Chông ba bĕ lu 'nhŏng oh ih hơdai ih mă adrĕch Lêwi, adrĕch 'bă ih, wă kơ lu sư pơgơ̆p hơdai ih păng tơgŭm ih jang; 'bơ̆t kơplah ih păng lu kon drŏ-nglo dơ̆ng 'bơ̆t anăp Bơsŭn Anih Akŭm Roi Tơbăt."
"They shall attend to your needs and all the needs of the tabernacle; but they shall not come near the articles of the sanctuary and the altar, lest they die—they and you also.","Lu sư gô bơ̆jang wei-lăng kiơ mă ih jao ăn, tơdrong jang kiơ mă lăm Bơsŭn; mă-lei lăp ưh kơ gơh năm jê̆ lu tơmam 'lơ̆ng rơgoh, kư̆m ưh kơ gơh dơ̆ng jê̆ chơnang soi đĕch, kơnh hli kơ lu sư lôch păng lu iĕm kư̆m lôch hai mơ̆n."
"They shall be joined with you and attend to the needs of the tabernacle of meeting, for all the work of the tabernacle; but an outsider shall not come near you.","Lu sư gô pơgơ̆r hơdai ih, bơ̆jang lăm Bơsŭn Anih Akŭm, đĭ-đăng tơdrong jang lăm Bơsŭn; lu bơngai tơmoi nai ưh kơ gơh năm jê̆ ôh"
"And you shall attend to the duties of the sanctuary and the duties of the altar, that there may be no more wrath on the children of Israel.","lu iĕm athei wei-lăng tôm tơdrong lăm bơsŭn 'lơ̆ng rơgoh păng chơnang soi, wă kơ huay pă đei tơdrong Kră Yang hil kơ bơngai Isơrael."
"Behold, I Myself have taken your brethren the Levites from among the children of Israel; they are a gift to you, given by the LORD, to do the work of the tabernacle of meeting.","'Nâu Inh đei iŏk boih lu 'nhŏng oh ih, adrĕch bơngai Lêwi đơ̆ng lăm khŭl bơngai Isơrael, yua kơ đei pơyơ̆r kơ Kră Yang boih, wă bơ̆jang lăm Bơsŭn Anih Akŭm."
"Therefore you and your sons with you shall attend to your priesthood for everything at the altar and behind the veil; and you shall serve. I give your priesthood to you as a gift for service, but the outsider who comes near shall be put to death.”","Ih păng lu kon drŏ-nglo ih athei jang mă pơ'lơ̆ng tơdrong jang 'bok soi, wei-lăng dôm tơdrong gah chơnang soi păng tơmam kiơ tơ lăm che pĕng; lu iĕm jang tơdrong jang iĕm tơ lăm noh. Tơdrong jang 'bok soi noh minh tơdrong jang inh pôk ăn jing thoi minh tơdrong pơchĕp ăn; bơngai bu năm jê̆ tơ noh gô pơlôch."
"And the LORD spoke to Aaron: “Here, I Myself have also given you charge of My heave offerings, all the holy gifts of the children of Israel; I have given them as a portion to you and your sons, as an ordinance forever.","Kră Yang khan kơ Arôn: 'Nâu Inh ăn kơ ih wei-lăng tơmam mă Inh đei iŏk akŭm đơ̆ng lu kon pơlei Isơrael pơyơ̆r kơ Inh, jing tơmam 'lơ̆ng rơgoh; Inh ăn boih tơmam 'nâu jing tơmam ih păng lu kon drŏ-nglo ih, tơdrong juăt 'nâu yua ling-lang hlŏng hloi."
"This shall be yours of the most holy things reserved from the fire: every offering of theirs, every grain offering and every sin offering and every trespass offering which they render to Me, shall be most holy for you and your sons.","Lăm lu tơmam 'lơ̆ng rơgoh dêh 'nâu ưh kơ đei soh 'buh mă đơ̆ng kon pơlei Isơrael pơyơ̆r ăn kơ Inh tơmam 'nâu lê̆ kơ ih: Đĭ-đăng dôm tơmam soi pơyơ̆r đơ̆ng lu sư, tơmam soi phe 'ba, tơmam soi wă huai tơdrong yoch, tơmam soi kơ tơdrong yoch hơch 'bơm; dôm tơmam rơgoh 'lơ̆ng 'nâu lê̆ kơ ih păng lu kon drŏ-nglo ih"
"In a most holy place you shall eat it; every male shall eat it. It shall be holy to you.","Noh tơmam 'lơ̆ng rơgoh hloh ih athei iŏk sa tơmam soi noh lăm anih 'lơ̆ng rơgoh lu bơngai drŏ-nglo gơh iŏk sa."
"“This also is yours: the heave offering of their gift, with all the wave offerings of the children of Israel; I have given them to you, and your sons and daughters with you, as an ordinance forever. Everyone who is clean in your house may eat it.","Tơmam 'nâu kư̆m 'măn kơ ih. Tơmam ayơ mă bơngai Isơrael pơyơ̆r tơpơng 'ma 'ngiĕo, na 'nâu tơdrong juăt yua ling-lang ăn kơ ih păng lu kon drŏ-nglo kon drŏ-kăn ih. Bơngai mă 'lơ̆ng rơgoh oei lăm hnam ih gơh sa tơmam noh."
"“All the best of the oil, all the best of the new wine and the grain, their firstfruits which they offer to the LORD, I have given them to you.","Inh kư̆m đei ăn kơ ih dôm tơmam bơngai Isơrael pơyơ̆r plei blŭng-a kơ Kră Yang, đĭ-đăng pơyơ̆r tơmam blŭng-a, sik hơmu păng 'ba tơ'bâu iŏk lu 'lơ̆ng hloh."
"Whatever first ripe fruit is in their land, which they bring to the LORD, shall be yours. Everyone who is clean in your house may eat it.","Dôm tơmam plei 'long sa mă đơ̆ng teh, plei blŭng-a bơngai Isơrael pơyơ̆r kơ Kră Yang boih, noh 'măn kơ ih ngăl; hăm bơngai bu lăm hnam ih mă 'lơ̆ng rơgoh gơh sa."
"“Every devoted thing in Israel shall be yours.","Mă dôm tơmam kiơ đơ̆ng bơngai Isơrael pơyơ̆r noh jing tơmam ih ngăl."
"“Everything that first opens the womb of all flesh, which they bring to the LORD, whether man or beast, shall be yours; nevertheless the firstborn of man you shall surely redeem, and the firstborn of unclean animals you shall redeem.","Dôm lu kon kơdră mă kon bơngai dah kon sem dơrong đơ̆ng bơngai Isơrael đei pơyơ̆r ăn kơ Kră Yang, noh jing gah ih ngăl; mă-lei ih athei huai iŏk kon kơdră kon bơngai; kư̆m athei huai iŏk dôm kon sem dơrong mă ưh kơ 'lơ̆ng rơgoh tuh adrol."
"And those redeemed of the devoted things you shall redeem when one month old, according to your valuation, for five shekels of silver, according to the shekel of the sanctuary, which is twenty gerahs.","Gah tơdrong ih huai iŏk, ih athei huai iŏk lu kon mă đei minh khei boih, kiơ̆ thoi đei hơgăt wă huai iŏk ih, iŏk pơđăm kăk jên hu, kiơ̆ kơ seikơl lăm anih 'lơ̆ng rơgoh; minh seikơl lăm anih 'lơ̆ng rơgoh noh dang 'bar-jĭt Gêra.a"
"But the firstborn of a cow, the firstborn of a sheep, or the firstborn of a goat you shall not redeem; they are holy. You shall sprinkle their blood on the altar, and burn their fat as an offering made by fire for a sweet aroma to the LORD.","Mă-lei ưh kơ đei huai ôh kon rơmo, kon triu, kon bơbe mă tuh adrol; noh jing kon sem dơrong 'lơ̆ng rơgoh boih. Ih athei iŏk pham lu sư tơtraih kơpal chơnang soi păng athei soh rơmă sư jing tơmam pơyơ̆r 'bâu phu ăn kơ Kră Yang."
"And their flesh shall be yours, just as the wave breast and the right thigh are yours.","'Nhĕm sĕch sư noh lê̆ kơ ih, thoi lu 'nhĕm sĕch đe pơyơ̆r tơpơng 'ma 'ngiĕo păng blu gah 'ma noh 'măn kơ ih."
"“All the heave offerings of the holy things, which the children of Israel offer to the LORD, I have given to you and your sons and daughters with you as an ordinance forever; it is a covenant of salt forever before the LORD with you and your descendants with you.”","Inh pơkă 'nâu ling-lang ăn kơ ih, lu kon drŏ-nglo lu kon drŏ-kăn ih, đĭ-đăng tơmam pơyơ̆r 'lơ̆ng rơgoh mă bơngai Isơrael đei pơyơ̆r kơ Kră Yang; noh tơdrong pơgơ̆p pơkă 'bohb pơm ling-lang, ưh kơ gơh hiơt ôh, 'bơ̆t anăp Kră Yang ăn kơ ih păng adrĕch adrung ih."
"Then the LORD said to Aaron: “You shall have no inheritance in their land, nor shall you have any portion among them; I am your portion and your inheritance among the children of Israel.","Kră Yang khan kơ Arôn: Lăm char bơngai Isơrael ih ưh kơ đei ôh teh jang sa păng ưh kơ đei asong ih tơmam kiơ ôh đơ̆ng adrĕch noh; Inh boih jing mŭk tơmam ih đơ̆ng lăm adrĕch Isơrael."
"“Behold, I have given the children of Levi all the tithes in Israel as an inheritance in return for the work which they perform, the work of the tabernacle of meeting.","Bĕ gah lu kon sâu Lêwi, Inh ăn kơ lu sư yua iŏk đơ̆ng tơmam lu adrĕch Isơrael pơyơ̆r minh lăm mơjĭt apah lu sư jang lăm Bơsŭn Anih Akŭm."
"Hereafter the children of Israel shall not come near the tabernacle of meeting, lest they bear sin and die.","Kon pơlei Isơrael ưh kơ gơh năm jê̆ Bơsŭn Anih Akŭm dơ̆ng, kơnh hli kơ lu sư pơm yoch na lôch."
"But the Levites shall perform the work of the tabernacle of meeting, and they shall bear their iniquity; it shall be a statute forever, throughout your generations, that among the children of Israel they shall have no inheritance.","Mă-lei lu bơngai Lêwi boih bơ̆jang lăm Bơsŭn Anih Akŭm noh; dah đei pơm yoch, lu sư pŭ iŏk kơdih; lu sư ưh kơ đei teh jang sa ôh lăm adrĕch khŭl bơngai Isơrael; noh jing tơdrong juăt đei pơkă lăm đĭ chăl, jơhnơr lu sư truh ning-mônh."
"For the tithes of the children of Israel, which they offer up as a heave offering to the LORD, I have given to the Levites as an inheritance; therefore I have said to them, ‘Among the children of Israel they shall have no inheritance.’ ”","Yua kơ Inh đei ăn boih kơ adrĕch Lêwi tơdrong jang sa, dôm lu tơmam đơ̆ng đe ra akŭm minh lăm mơjĭt đơ̆ng adrĕch bơngai Isơrael mă pơyơ̆r ăn kơ Kră Yang. Yua kơ thoi noh, Inh đei pơma boih gah lu sư thoi âu: Lu sư ưh kơ đei teh jang sa ôh lăm adrĕch bơngai Isơrael."
"Then the LORD spoke to Moses, saying","Kră Yang khan kơ Môis"
"“Speak thus to the Levites, and say to them: ‘When you take from the children of Israel the tithes which I have given you from them as your inheritance, then you shall offer up a heave offering of it to the LORD, a tenth of the tithe.","Ih athei khan ăn kơ bơngai Lêwi thoi âu: Tơdah layơ lu iĕm đei iŏk minh lăm mơjĭt mă Inh ăn đơ̆ng kon pơlei pơyơ̆r noh wă pơm mŭk tơmam iĕm, na iŏk bĕ minh lăm mơjĭt đơ̆ng tơmam noh na jing pơm tơmam pơyơ̆r soi ăn kơ Kră Yang."
"And your heave offering shall be reckoned to you as though it were the grain of the threshing floor and as the fullness of the winepress.","Tơmam lu iĕm pơyơ̆r noh jô̆ thoi 'ba mi iŏk đơ̆ng anih đe preh 'ba păng kư̆m thoi sik đak hơmu 'bĕnh blai đơ̆ng anih đe hmĕt sư."
"Thus you shall also offer a heave offering to the LORD from all your tithes which you receive from the children of Israel, and you shall give the LORD’s heave offering from it to Aaron the priest.","Thoi ei na, lăm lu tơmam minh lăm mơjĭt lu iĕm iŏk đơ̆ng bơngai Isơrael, iĕm kư̆m athei iŏk minh lăm mơjĭt pơm tơmam pơyơ̆r ăn kơ Kră Yang păng jao tơmam pơyơ̆r ăn kơ Kră Yang noh kơ Arôn 'bok soi."
"Of all your gifts you shall offer up every heave offering due to the LORD, from all the best of them, the consecrated part of them.’","Lăm dôm tơmam pơyơ̆r mă iĕm đei iŏk, lu iĕm athei rơih iŏk tơmam mă 'lơ̆ng hloh 'măn lê̆ pha jing tơmam 'lơ̆ng rơgoh na pơyơ̆r ăn kơ Kră Yang."
"Therefore you shall say to them: ‘When you have lifted up the best of it, then the rest shall be accounted to the Levites as the produce of the threshing floor and as the produce of the winepress.","Lei na ih athei khan ăn kơ bơngai Lêwi: Tơdah lu iĕm đei pơyơ̆r boih tơmam mă 'lơ̆ng hloh iŏk đơ̆ng tơmam minh lăm mơjĭt, lei ăn kơ bơngai Lêwi jô̆ thoi tơmam lu sư đơ̆ng anih preh 'ba, kư̆m nhen thoi tơmam lu sư đơ̆ng anih hmĕt sik hơmu mơ̆n."
"You may eat it in any place, you and your households, for it is your reward for your work in the tabernacle of meeting.","Lu iĕm păng hnam dơnŏ iĕm iŏk sa đơ̆ng anih ayơ kư̆m bưh, yua kơ noh tơdrong apah đêl lu iĕm jang lăm Bơsŭn Anih Akŭm."
"And you shall bear no sin because of it, when you have lifted up the best of it. But you shall not profane the holy gifts of the children of Israel, lest you die.’ ”","Yua kơ thoi noh tơdah lu iĕm đei pơyơ̆r boih tơmam mă 'lơ̆ng hloh ăn kơ Kră Yang, lu iĕm huay pă pŭ tơdrong yoch boih, lu iĕm huay pă pơm 'mê̆-'mach kơ dôm lu tơmam 'lơ̆ng rơgoh bơngai Isơrael, lu iĕm huay kơ lôch ôh."
"Now the LORD spoke to Moses and Aaron, saying","Kră Yang khan dơ̆ng kơ Môis păng Arôn"
"“This is the ordinance of the law which the LORD has commanded, saying: ‘Speak to the children of Israel, that they bring you a red heifer without blemish, in which there is no defect and on which a yoke has never come.","'Nâu jing tơdrong tơtă đơ̆ng lăm khôi juăt mă Kră Yang ăn boih: Khan bĕ kơ adrĕch bơngai Isơrael păng athei lu sư rôp ba rơmo adruh sŏk gôh huay kơ jĭ kiơ păng ưh tam mă tah 'long ăt."
"You shall give it to Eleazar the priest, that he may take it outside the camp, and it shall be slaughtered before him","Jao ăn rơmo noh kơ 'bok soi Êlêasar, chông ba tơ 'nguaih kơđông, na pơlôch rơmo noh 'bơ̆t anăp sư."
"and Eleazar the priest shall take some of its blood with his finger, and sprinkle some of its blood seven times directly in front of the tabernacle of meeting.","Êlêasar 'bok soi, gô tôt hơnglâu ti tơ lăm pham noh na tơtreh tơpơh wơ̆t tơ gah Bơsŭn Anih Akŭm."
"Then the heifer shall be burned in his sight: its hide, its flesh, its blood, and its offal shall be burned.","Đe gô 'buh rơmo adruh noh 'bơ̆t anăp sư, 'buh akar, sĕch păng pham hrâu hơbĭ hăm ĭch sư."
"And the priest shall take cedar wood and hyssop and scarlet, and cast them into the midst of the fire burning the heifer.","'Bok soi gô iŏk 'long hơngo, iŏk minh hơchô̆ 'long pơgang păng brai 'brê, iŏk klơ̆m lăm ŭnh oei soh rŭk 'buh rơmo adruh noh."
"Then the priest shall wash his clothes, he shall bathe in water, and afterward he shall come into the camp; the priest shall be unclean until evening.","Đơ̆ng noh, 'bok soi athei pih ao tai păng hum môch akâu tơ lăm đak, klaih kơ noh mơ̆t tơ kơđông, 'bok soi jing mơgrĭ 'mê̆ dĭng truh kơsơ̆ măng noh."
"And the one who burns it shall wash his clothes in water, bathe in water, and shall be unclean until evening.","Tơ'ngla mă 'buh rơmo kư̆m athei pih hơbĕn ao păng hum môch akâu sư tơ lăm đak, bơngai noh kư̆m jing 'mê̆ mơgrĭ truh kơsơ̆ măng."
"Then a man who is clean shall gather up the ashes of the heifer, and store them outside the camp in a clean place; and they shall be kept for the congregation of the children of Israel for the water of purification; it is for purifying from sin.","Minh 'nu bơngai drŏ-nglo rơgoh 'lơ̆ng gô năm kôch iŏk tơnuh rơnok rơmo adruh đơ̆ng đe 'buh noh năm tuh tơ 'nguaih kơ kơđông, 'bơ̆t anih rơgoh; đe athei mong tơnuh rơnok noh kơ adrĕch Isơrael yua wă pơm đak, wă sut rơgoh tơdrong yoch."
"And the one who gathers the ashes of the heifer shall wash his clothes, and be unclean until evening. It shall be a statute forever to the children of Israel and to the stranger who dwells among them.","Bơngai bu mă kôch tơnuh rơnok rơmo adruh noh gô năm pih hơbĕn ao sư păng bơngai âu jing mơgrĭ yoch truh kơsơ̆ măng. Tơdrong 'nâu gô pơm jing tơdrong juăt ling-lang lăm bơngai Isơrael păng lu bơngai tơmoi mă oei hơdai hăm kon pơlei noh."
"‘He who touches the dead body of anyone shall be unclean seven days.","Bơngai bu mă jê̆ hơtŭt kơ akâu bơngai lôch bơngai noh jing 'mê̆ lăm tơpơh năr."
"He shall purify himself with the water on the third day and on the seventh day; then he will be clean. But if he does not purify himself on the third day and on the seventh day, he will not be clean.","Năr mă pêng năr mă tơpơh bơngai noh athei yua đak 'nâu wă sŭt rơgoh sư kơdih, na jing rơgoh; tơdah lăm năr mă pêng păng năr mă tơpơh ưh kơ sŭt rơgoh sư kơdih, lei ưh kơ gơh rơgoh."
"Whoever touches the body of anyone who has died, and does not purify himself, defiles the tabernacle of the LORD. That person shall be cut off from Israel. He shall be unclean, because the water of purification was not sprinkled on him; his uncleanness is still on him.","Bơngai bu mă hơtŭt 'bơm akâu bơngai lôch păng ưh kơ ôp sut sư rơgoh, gô pơm ăn kơ Bơsŭn Anih Akŭm Kră Yang 'mê̆-'mach. Bơngai noh đe gô pơpuh tơlĕch sư đơ̆ng lăm khŭl bơngai Isơrael; yua kơ đak ôp sut tơdrong 'mê̆-'mach ưh kơ đei tơtreh tơ akâu sư, lei na sư oei 'mê̆-'mach đĕch, tơdrong 'mê̆-'mach oei tơ lăm akâu sư."
"‘This is the law when a man dies in a tent: All who come into the tent and all who are in the tent shall be unclean seven days","'Nâu tơdrong juăt mưh đei minh 'nu bơngai lôch lăm bơsŭn; mă bơngai bu mơ̆t lăm bơsŭn păng bơngai oei lăm bơsŭn gô 'bơm 'mê̆ lăm tơpơh năr."
"and every open vessel, which has no cover fastened on it, is unclean.","Đĭ-đăng dôm lu gŏ 'bĭnh ayơ mă ưh kơ đơ̆p, ưh kơ đei tơnglơ̆p đơ̆p, gô jing 'mê̆-'mach."
"Whoever in the open field touches one who is slain by a sword or who has died, or a bone of a man, or a grave, shall be unclean seven days.","Tơ bri brah, bơngai bu hơtŭt 'bơm kơ bơngai lôch kơ đao gưm đe 'bet, dah akâu bơngai lôch, kơting bơngai lôch dah bơsat, gô jing 'mê̆-'mach lăm tơpơh năr"
"‘And for an unclean person they shall take some of the ashes of the heifer burnt for purification from sin, and running water shall be put on them in a vessel.","gah bơngai mă 'bơm 'mê̆-'mach, đe iŏk tơnuh rơnok 'buh soh rơmo wă huai đơ̆ng yoch, tah lăm bô̆i păng tuh đaka ro hlăng lăm noh."
"A clean person shall take hyssop and dip it in the water, sprinkle it on the tent, on all the vessels, on the persons who were there, or on the one who touched a bone, the slain, the dead, or a grave.","Đơ̆ng noh minh 'nu bơngai rơgoh gô iŏk minh hơchô̆ hla 'long pơgang djrŭ tơ lăm đak, na tơtraih jơ̆p kơ anih lăm bơsŭn, tơ rim lu ge bô̆i, tơ rim 'nu lu bơngai oei tơ lăm noh păng tơ akâu bơngai bu mă đei hơtŭt 'bơm 'mê̆, dah lu kơting bơngai lôch, dah akâu minh 'nu bơngai đe pơlôch, dah akâu bơngai lôch dah bơsat."
"The clean person shall sprinkle the unclean on the third day and on the seventh day; and on the seventh day he shall purify himself, wash his clothes, and bathe in water; and at evening he shall be clean.","Năr mă pêng păng năr mă tơpơh, bơngai mă rơgoh athei iŏk đak noh tơtraih tơ akâu bơngai mă hơtŭt 'bơm 'mê̆-'mach păng năr mă tơpơh bơngai rơgoh noh athei pơm ăn rơgoh; bơngai mă 'bơm 'mê̆ noh athei pih hơbĕn ao sư, hum tong akâu lăm đak păng dĭng truh tơ kơsơ̆ măng na gơh rơgoh."
"‘But the man who is unclean and does not purify himself, that person shall be cut off from among the assembly, because he has defiled the sanctuary of the LORD. The water of purification has not been sprinkled on him; he is unclean.","Gah bơngai bu hơtŭt 'bơm 'mê̆ mă ưh kơ pơm hơmet kơdih akâu rơgoh, minh 'nu bơngai thoi noh đe gô puh tơweh tơlĕch sư đơ̆ng tơpôl kon pơlei, yua kơ sư pơm kơ hnam Kră Yang jing 'mê̆-'mach. Đak ôp sut tơdrong 'mê̆ ưh kơ đei tơtraih tơ akâu sư, sư noh đe jô̆ oei 'mê̆-'mach."
"It shall be a perpetual statute for them. He who sprinkles the water of purification shall wash his clothes; and he who touches the water of purification shall be unclean until evening.","Noh boih jing tơdrong juăt pơm ling-lang lăm kon pơlei pơla. Bơngai bu mă tơtraih rơgoh đơ̆ng 'mê̆-'mach hăm đak bơngai noh sư athei pih hơbĕn ao tai sư; bơngai bu hơtŭt 'bơm kơ đak ôp sut 'mê̆-'mach bơngai noh jing 'mê̆-'mach truh kơsơ̆ măng."
"Whatever the unclean person touches shall be unclean; and the person who touches it shall be unclean until evening.’ ”","Mă tơmam kiơ bơngai 'bơm 'mê̆ hơtŭt 'bơm gô apoh 'mê̆-'mach; dah bu hơtŭt 'bơm bơngai noh gô apoh 'mê̆-'mach truh kơsơ̆ măng."
"Then the children of Israel, the whole congregation, came into the Wilderness of Zin in the first month, and the people stayed in Kadesh; and Miriam died there and was buried there.","Đĭ-đăng khŭl adrĕch bơngai Isơrael truh tơ lăm char glă Sin. Lăm khei mônh păng pơdơh tơ Kades. Miriam lôch păng 'bŭ hloi tơ noh."
"Now there was no water for the congregation; so they gathered together against Moses and Aaron.","Kơplah noh, đak nhă ưh kơ đei kơ lu bơngai akŭm wă nhă; lu sư iung pơma kơ Môis păng Arôn."
"And the people contended with Moses and spoke, saying: “If only we had died when our brethren died before the LORD!","Kon pơlei hil kơ Môis păng khan: Kuă kơ kiơ lu nhôn lôch hơdai lu 'nhŏng oh nhôn mă lôch boih 'bơ̆t anăp Kră Yang sơ̆!"
"Why have you brought up the assembly of the LORD into this wilderness, that we and our animals should die here?","Yua kơ kiơ ih chông ba lu khŭl kon pơlei âu năm tơ char glă âu, pơm ăn kơ lu nhôn păng sem dơrong nhôn lôch?"
"And why have you made us come up out of Egypt, to bring us to this evil place? It is not a place of grain or figs or vines or pomegranates; nor is there any water to drink.”","Yua kơ kiơ ih chông lu nhôn lĕch đơ̆ng dêh char Êyiptơ na năm ba lu nhôn tơ anih kơnê̆ dêh thoi âu, anih mă ưh kơ gơh rei 'ba păng ưh kơ đei 'long plei hơra, dah hơmu, plei gărnăt păng ưh kơ đei đak nhă?"
"So Moses and Aaron went from the presence of the assembly to the door of the tabernacle of meeting, and they fell on their faces. And the glory of the LORD appeared to them.","Môis păng Arôn kơdŭn weh đơ̆ng anăp lu bơngai tơpôl akŭm ei, năm 'bơ̆t anăp 'măng Bơsŭn Anih Akŭm na kŭp kơ̆l drap bon tơ teh; păng đei tơdrong rang hơdah đơ̆ng Kră Yang pơchrang tơ măr sư."
"Then the LORD spoke to Moses, saying","Kră Yang khan kơ Môis thoi âu"
"“Take the rod; you and your brother Aaron gather the congregation together. Speak to the rock before their eyes, and it will yield its water; thus you shall bring water for them out of the rock, and give drink to the congregation and their animals.”","Iŏk bĕ 'long jra ih, hăm Arôn 'nhŏng ih, năm akŭm bĕ kon pơlei, na măr iĕm athei khan kơ tơmo 'bơ̆t anăp kon pơlei, na tơmo noh đei đak lĕch; ih gô pơm kơ tơmo noh đei đak lĕch ăn kơ kon pơlei hăm lu sem dơrong nhă."
"So Moses took the rod from before the LORD as He commanded him.","Môis iŏk 'long jra đơ̆ng anăp Kră Yang kiơ̆ thoi Kră Yang đei athei sư."
"And Moses and Aaron gathered the assembly together before the rock; and he said to them, “Hear now, you rebels! Must we bring water for you out of this rock?”","Môis păng Arôn krao akŭm kon pơlei năm dơ̆ng 'bơ̆t anăp tơmo noh păng khan: Ơ kon pơlei arăng kơ̆l! Mơ̆ng bĕ! Nhi hăm gơh pơm ăn kơ tơmo 'nâu đei đak lĕch ăn kơ iĕm hă?"
"Then Moses lifted his hand and struck the rock twice with his rod; and water came out abundantly, and the congregation and their animals drank.","Môis yơ̆r ti sư teh tơmo 'bar wơ̆t hăm 'long jra sư. Đak lĕch ro hloi lơ tơpă, kon pơlei nhă păng lu sem dơrong sư kư̆m nhă."
"Then the LORD spoke to Moses and Aaron, “Because you did not believe Me, to hallow Me in the eyes of the children of Israel, therefore you shall not bring this assembly into the land which I have given them.”","Kră Yang khan dơ̆ng kơ Môis păng Arôn thoi âu: Yua kơ măr iĕm ưh kơ lui kơ Inh ưh kơ wă pôk pơyom Inh 'lơ̆ng rơgoh, 'bơ̆t anăp kon pơlei Isơrael lei na măr iĕm ưh kơ gơh chông kon pơlei âu năm truh tơ char mă Inh đei pơkă wă ăn kơ lu iĕm."
"This was the water of Meribah, because the children of Israel contended with the LORD, and He was hallowed among them.","'Nâu jing đak Mêriba, a wă khan anih mă kon pơlei Isơrael hil plơ̆ kơ Kră Yang; Kră Yang pơdah akâu sư kơdih 'lơ̆ng rơgoh 'bơ̆t anăp kon pơlei."
"Now Moses sent messengers from Kadesh to the king of Edom. “Thus says your brother Israel: ‘You know all the hardship that has befallen us","Đơ̆ng pơlei Kades, Môis wơh bơngai năm roi tơbăt ăn kơ pơtao Eđôm thoi âu: Isơrael noh oh ih, đei khan thoi âu: Ơ pơtao ih băt boih đei tơdrong pơmat-tat truh kơ lu nhôn"
"how our fathers went down to Egypt, and we dwelt in Egypt a long time, and the Egyptians afflicted us and our fathers.","tơdrong 'bok yă lu nhôn năm boih tơ dêh Êyiptơ, lu nhôn oei tơ noh kư̆m đunh, mă-lei kon pơlei lăm dêh char noh pơm kơnê̆ kơ nhôn păng 'bok yă lu nhôn."
"When we cried out to the LORD, He heard our voice and sent the Angel and brought us up out of Egypt; now here we are in Kadesh, a city on the edge of your border.","Lu nhôn đei krao apinh Kră Yang; sư kơtơ̆ng boih nơ̆r lu nhôn krao khan, na ăn hloi đei minh 'nu linh jang chông tơlĕch nhôn đơ̆ng dêh char Êyiptơ. 'Nâu, dang ei lu nhôn oei lăm pơlei Kades, noh jĭ minh pôm pơlei oei jih sơlam char iĕm."
"Please let us pass through your country. We will not pass through fields or vineyards, nor will we drink water from wells; we will go along the King’s Highway; we will not turn aside to the right hand or to the left until we have passed through your territory.’ ”","Apinh ih asong ăn kơ lu nhôn rok trong kiơ̆ lăm jih char ih ơ pơtao! Lu nhôn ưh kơ đei yak rok mir chŭn, dah pơgar hơmu, lu nhôn kư̆m ưh kơ đei chă chhŏ nhă đak sơlŭng iĕm; lu nhôn gô yak rok trong tih ih, lu nhôn ưh kơ weh-woh 'ma, 'ngiĕo ôh dĭng yak hlôi đĭ kơ dêh char ih."
"Then Edom said to him, “You shall not pass through my land, lest I come out against you with the sword.”","Mă-lei pơtao Eđôm khan kơ sư: Ih ưh kơ gơh yak rok trong sơlam noh, tơdah ưh kơ chu inh gô iŏk đao gưm năm găn tơblah hăm ih."
"So the children of Israel said to him, “We will go by the Highway, and if I or my livestock drink any of your water, then I will pay for it; let me only pass through on foot, nothing more.”","Kon pơlei Isơrael tơl khan: Lu nhôn gô yak rok trong tih; tơdah lu nhôn dah lu sem dơrong nhôn chă nhă đak iĕm, lu nhôn ăn jên. Apinh ăn kơ lu nhôn hơya yak jơ̆ng hoh rok noh, ưh kơ đei kiơ."
"Then he said, “You shall not pass through.” So Edom came out against them with many men and with a strong hand.","Mă-lei sư tơl khan: Ih ưh kơ gơh yak rok noh ôh! Sư chông ba linh pơlei lơ tơpă, ti lu sư chĕp đao kơtuang ngăl, lĕch năm găn kon pơlei Isơrael."
"Thus Edom refused to give Israel passage through his territory; so Israel turned away from him.","Thoi noh pơtao Eđôm oei sơngah ưh kơ ăn Isơrael yak rok sơlam dêh sư; Isơrael weh đơ̆ng sư."
"Now the children of Israel, the whole congregation, journeyed from Kadesh and came to Mount Hor.","Đĭ-đăng lu khŭl tơpôl kon pơlei Isơrael yak năm đơ̆ng pơlei Kades truh tơ kông Hôr."
"And the LORD spoke to Moses and Aaron in Mount Hor by the border of the land of Edom, saying","Kră Yang khan kơ Môis păng Arôn 'bơ̆t kơpal kông Hôr, tơ hơdral dêh Eđôm, thoi âu"
"“Aaron shall be gathered to his people, for he shall not enter the land which I have given to the children of Israel, because you rebelled against My word at the water of Meribah.","Arôn gô lôch brŏk tơ anih yă 'bok sư, yua kơ sư ưh kơ gơh kơ mơ̆t ôh tơ dêh char mă inh wă ăn kơ bơngai Isơrael yua kơ sư sơngah pơjah kơ nơ̆r Inh tơtă tơ anih đak Mêriba."
"Take Aaron and Eleazar his son, and bring them up to Mount Hor","Chông bĕ Arôn păng Êlêasar kon drŏ-nglo sư, athei tŏk tơ kông Hôr"
"and strip Aaron of his garments and put them on Eleazar his son; for Aaron shall be gathered to his people and die there.”","plôh bĕ ao tai Arôn na pơhrŭk ăn kơ Êlêasar, kon drŏ-nglo sư, Arôn gô lôch tơ anih noh"
"So Moses did just as the LORD commanded, and they went up to Mount Hor in the sight of all the congregation.","Thoi noh, Môis pơm rok thoi Kră Yang athei sư; pêng 'nu sư tŏk tơ kơpal kông Hôr, đĭ-đăng khŭl akŭm 'bôh"
"Moses stripped Aaron of his garments and put them on Eleazar his son; and Aaron died there on the top of the mountain. Then Moses and Eleazar came down from the mountain.","Môis plôh lê̆ ao tai đơ̆ng Arôn, pơhrŭk ăn kơ Êlêasar, kon drŏ-nglo sư. Arôn lôch tơ noh, đe 'bŭ sư tơ kơ̆l kông; đơ̆ng noh Môis păng Êlêasar jur."
"Now when all the congregation saw that Aaron was dead, all the house of Israel mourned for Aaron thirty days.","Đĭ-đăng kon pơlei Isơrael akŭm 'bôh Arôn kơtĕch jơhngơ̆m boih, na nhơ̆m hmoi grong pơdong sư lăm pêng-jĭt năr."
"The king of Arad, the Canaanite, who dwelt in the South, heard that Israel was coming on the road to Atharim. Then he fought against Israel and took some of them prisoners.","Kơplah pơtao Arat, bơngai Kanaan, oei tơ gah gơal, kơtơ̆ng khan bơngai Isơrael yak năm rok trong Atharim, lei sư năm găn blah bơngai Isơrael, sư kư̆m đei rôp lu mơ'nah pơm bơnă."
"So Israel made a vow to the LORD, and said, “If You will indeed deliver this people into my hand, then I will utterly destroy their cities.”","Lu bơngai Isơrael pơma pơkă hăm Kră Yang khan: Tơdah Ih jao ăn kon pơlei âu lăm ti Inh, nhôn gô pơrăm đĭ lu pơlei tih sư."
"And the LORD listened to the voice of Israel and delivered up the Canaanites, and they utterly destroyed them and their cities. So the name of that place was called Hormah.","Kră Yang iŏk nơ̆r apinh đơ̆ng kon pơlei Isơrael na jao ăn kon pơlei Kanaan. Đe pơlôch đĭ kon pơlei păng pơrăm đĭ lu pơlei tih sư, anăn anih 'nâu Hormaa"
"Then they journeyed from Mount Hor by the Way of the Red Sea, to go around the land of Edom; and the soul of the people became very discouraged on the way.","Đơ̆ng kông Hôr kon pơlei Isơrael yak năm trong đak Dơsĭ 'Brê wă wer dăr kơ char Eđôm. Tơ rok trong lu kon pơlei ơh klai đĭ pă kĕ."
"And the people spoke against God and against Moses: “Why have you brought us up out of Egypt to die in the wilderness? For there is no food and no water, and our soul loathes this worthless bread.”","Lei na, lu kon pơlei pơma hil plơ̆ kơ Kră Yang 'Bok Kei-Dei păng Môis khan: Liơ ih chông tơlĕch nhôn đơ̆ng dêh Êyiptơ wă pơlôch nhôn lăm char glă hă? Yua kơ tơ âu por sŏng 'bĕng sa sap ưh kơ đei, đak kư̆m ưh kơ đei păng lu nhôn đĭ bơ̆l boih kơ sa tơmam sa tơdrong kơ đei lâu."
"So the LORD sent fiery serpents among the people, and they bit the people; and many of the people of Israel died.","Kră Yang ăn 'bih tang truh choh kon pơlei Isơrael đei lơ bơngai lôch kơ 'bih choh"
"Therefore the people came to Moses, and said, “We have sinned, for we have spoken against the LORD and against you; pray to the LORD that He take away the serpents from us.” So Moses prayed for the people.","kon pơlei kơdâu tơkan tơ Môis păng khan: Lu nhôn pơm glăi yoch boih pơma hil plơ̆ kơ Kră Yang păng ih. Krao khan apinh Kră Yang bĕ, wă kơ sư pơm kơ 'bih 'nâu weh tơ nai ataih đơ̆ng lu nhôn. Môis krao khan apinh ăn kơ kon pơlei."
"Then the LORD said to Moses, “Make a fiery serpent, and set it on a pole; and it shall be that everyone who is bitten, when he looks at it, shall live.”","Kră Yang khan kơ Môis thoi âu: Ih athei pơm minh dăng rup 'bih tang, na ih tơ'băk sư tơ tơ̆r 'long gơgiĕr. Tơdah bơngai bu 'bih choh sư athei lăng tơ 'bih noh, sư gô arih."
"So Moses made a bronze serpent, and put it on a pole; and so it was, if a serpent had bitten anyone, when he looked at the bronze serpent, he lived.","Thoi ei, Môis pơm minh dăng rup 'bih tang hling hăm kong, na tơ'băk tơ tơ̆r 'long gơgiĕr; bơngai bu mă 'bih choh sư boih, sư lăng tơ 'bih kong noh lei sư arih."
"Now the children of Israel moved on and camped in Oboth.","Đơ̆ng noh, kon pơlei yak năm păng oei pơdơh tơ Ôbôt."
"And they journeyed from Oboth and camped at Ije Abarim, in the wilderness which is east of Moab, toward the sunrise.","Đơ̆ng Ôbôt lu sư yak năm oei pơdơh tơ Iyê Abarim, tơ char glă, tơklă char Môap gah măt 'năr lĕch."
"From there they moved and camped in the Valley of Zered.","Lu sư yak đơ̆ng noh năm oei pơdơh tơ lăm thŭng Sêret."
"From there they moved and camped on the other side of the Arnon, which is in the wilderness that extends from the border of the Amorites; for the Arnon is the border of Moab, between Moab and the Amorites.","Đơ̆ng noh lu sư yak năm oei pơdơh tơ pah to đak krong Arnôn, oei tơ lăm char glă, să truh tơ char Amôrit; yua kơ đak Krong Arnôn hơdral hăm char Môap păng kon pơlei Amôrit."
"Therefore it is said in the Book of the Wars of the LORD: “Waheb in Suphah, The brooks of the Arnon","Yua kơ noh đe đei chih boih sơ̆p hla bơar anăn Tơdrong Kră Yang Tơblah khan thoi âu: Wahep oei lăm Supha păng lăm thŭng đak Krong Arnôn"
"And the slope of the brooks That reaches to the dwelling of Ar, And lies on the border of Moab.”","Păng thŭng glă truh tơ Ar păng tơ'bưh 'bơm hơdral char Môap."
"From there they went to Beer, which is the well where the LORD said to Moses, “Gather the people together, and I will give them water.”","Đơ̆ng anih noh lu kon pơlei Isơrael yak năm dơ̆ng truh tơ Ber, b noh boih hơlŭng đak mă Kră Yang pơma hăm Môis khan thoi âu: Pơpôi akŭm bĕ lu kon pơlei, Inh gô ăn kơ lu sư đak nhă."
"Then Israel sang this song: “Spring up, O well! All of you sing to it","Kơplah noh lu bơngai Isơrael hat hơri tơdrong âu: Ơ sơlŭng đak, bluh đak bĕ! Hat hơri kơ sư bĕ!"
"The well the leaders sank, Dug by the nation’s nobles, By the lawgiver, with their staves.” And from the wilderness they went to Mattanah","Hơlŭng đak mă lu yŏng kơdră sir boih, lu kon pơtao kư̆m sir boih sơlŭng đak. Hăm 'long jra pơtao păng hăm 'long jra lu sư. Đơ̆ng noh lu sư lĕch đơ̆ng char glă na năm tơ Mathana."
"from Mattanah to Nahaliel, from Nahaliel to Bamoth","Đơ̆ng char glă hơloh năm tơ Matana; đơ̆ng Matana năm truh tơ Nahalien; đơ̆ng Nahalien năm truh tơ Bamôt"
"and from Bamoth, in the valley that is in the country of Moab, to the top of Pisgah which looks down on the wasteland.","đơ̆ng Bamôt truh tơ thŭng hơdral char Môap, tơ kơpal kông Pisga, tơ anih đe lăng tơmang 'bôh đĭ char glă."
"Then Israel sent messengers to Sihon king of the Amorites, saying","Bơngai Isơrael wơh bơngai năm tơbăt ăn kơ Sihôn, pơtao bơngai Amôrit khan"
"“Let me pass through your land. We will not turn aside into fields or vineyards; we will not drink water from wells. We will go by the King’s Highway until we have passed through your territory.”","Ăn kơ lu nhôn yak rok char ih, lu nhôn ưh kơ mơ̆t ôh tơ chŭn mir dah lăm pơgar hơmu păng lu nhôn kư̆m ưh kơ đei wă chă nhă đak sơlŭng iĕm, lu nhôn kư̆ kơ yak rok trong tih yak tơpăt dĭng hloh hlôi kơ char ih."
"But Sihon would not allow Israel to pass through his territory. So Sihon gathered all his people together and went out against Israel in the wilderness, and he came to Jahaz and fought against Israel.","Mă-lei Sihôn ưh kơ ăn kơ lu bơngai Isơrael yak rok kiơ̆ trong lăm char sư, akŭm đĭ lu kon pơlei năm găn lu bơngai Isơrael gah lăm char glă; tơ Jahas na tơblah hăm lu bơngai Isơrael."
"Then Israel defeated him with the edge of the sword, and took possession of his land from the Arnon to the Jabbok, as far as the people of Ammon; for the border of the people of Ammon was fortified.","Isơrael iŏk đao gưm tơblah pơrăm na iŏk hloi char noh đơ̆ng đak Krong Arnôn truh tơ Krong Jabôk, truh tơ hơdral char kon pơlei Ammôn; yua kơ dur hơdral char lu kon pơlei Ammôn kơjăp."
"So Israel took all these cities, and Israel dwelt in all the cities of the Amorites, in Heshbon and in all its villages.","Bơngai Isơrael blah iŏk đĭ lu pơlei tih păng oei hloi tơ lăm pơlei tih bơngai Amôrit oei tơ lăm lu pơlei tih Hesbôn păng kư̆m oei jơ̆p lăm lu pơlei iĕ hai."
"For Heshbon was the city of Sihon king of the Amorites, who had fought against the former king of Moab, and had taken all his land from his hand as far as the Arnon.","Yua kơ Hesbôn pơlei tih Sihôn, pơtao bơngai Amôrit, bơngai mă đei tơblah hăm char Môap adrol sơ̆, blah iŏk đĭ jơ̆p tơring truh tơ Krong Arnôn."
"Therefore those who speak in proverbs say: “Come to Heshbon, let it be built; Let the city of Sihon be repaired.","Yua kơ noh boih, lu bơngai hơgei hơri pôk khan: Năm bĕ tơ pơlei tih Hesbôn! Pơlei tih Sihôn đe gô man pơdơ̆ng kơjăp!"
"“For fire went out from Heshbon, A flame from the city of Sihon; It consumed Ar of Moab, The lords of the heights of the Arnon.","Yua kơ đei ŭnh lĕch đơ̆ng pơlei Hesbôn. Pla ŭnh lĕch đơ̆ng pơlei Sihôn. Ŭnh noh sa pơlei Ar lăm char Môap. Đĭ-đăng anih kơjung lu yŏng pơgơ̆r oei tơ đak Krong Arnôn."
"Woe to you, Moab! You have perished, O people of Chemosh! He has given his sons as fugitives, And his daughters into captivity, To Sihon king of the Amorites.","Ơ Môap! Răm-'băm tơpă kơ ih! Ơ kon pơlei Kêmôs, ih lôch răm đĭ boih! Lu kon drŏ-nglo gô kơdâu ôn păng tơklah tơklang, lu kon drŏ-kăn ih gô jing bơnă, kơ Sihôn, pơtao đe Amôrit."
"“But we have shot at them; Heshbon has perished as far as Dibon. Then we laid waste as far as Nophah, Which reaches to Medeba.”","Thoi noh bơ̆n blah blơ̆ kon sâu sư lôch đĭ iŏk đơ̆ng pơlei Hesbôn truh tơ Đibôn, Lu nhôn pơrăm đĭ truh tơ pơlei Napha, dĭng truh tơ pơlei Mêdêba"
"Thus Israel dwelt in the land of the Amorites.","Thoi noh, lu bơngai Isơrael oei tơ lăm char bơngai Amôrit."
"Then Moses sent to spy out Jazer; and they took its villages and drove out the Amorites who were there.","Môis wơh bơngai năm chop lăng pơlei Jaser; lu sư blah iŏk đĭ lu pơlei iĕ iĕ, na pơpuh tơweh lê̆ lu kon pơlei Amôrit đơ̆ng noh."
"And they turned and went up by the way to Bashan. So Og king of Bashan went out against them, he and all his people, to battle at Edrei.","Lu sư wih yak năm trong tơ Basan, Ôk pơtao đe Basan păng đĭ kon pơlei sư năm găn blah 'bơ̆t pơlei Êdrei."
"Then the LORD said to Moses, “Do not fear him, for I have delivered him into your hand, with all his people and his land; and you shall do to him as you did to Sihon king of the Amorites, who dwelt at Heshbon.”","Mă-lei Kră Yang khan kơ Môis, 'nĕ hli kơ sư ôh, yua kơ Inh jao tơring sư hăm kon pơlei sư tơ lăm ti ih boih; pơm bĕ kơ lu sư thoi ih pơm kơ Sihôn pơtao Amôrit, bơngai mă lăm pơlei Hesbôn."
"So they defeated him, his sons, and all his people, until there was no survivor left him; and they took possession of his land.","Thoi noh, bơngai Isơrael blah rôp pơlôch Ôk, lu kon drŏ-nglo sư păng đĭ-đăng lu kon pơlei sư, ưh pă đei minh 'nu oei arih; lu bơngai Isơrael iŏk đĭ char lu sư."
"Then the children of Israel moved, and camped in the plains of Moab on the side of the Jordan across from Jericho.","Lu bơngai Isơrael yak năm lăm thŭng glă char Môap, oei pơdơh paih to đak Krong Jôrđăn, tơklă pơlei Jêrikô."
"Now Balak the son of Zippor saw all that Israel had done to the Amorites.","Balak kon drŏ-nglo Sipôr 'bôh đĭ boih tơdrong lu bơngai Isơrael pơm kơ kon pơlei Amôrit."
"And Moab was exceedingly afraid of the people because they were many, and Moab was sick with dread because of the children of Israel.","Lu bơngai Môap hli dêh kơ lu bơngai Isơrael yua kơ kon pơlei Isơrael lơ tơpă."
"So Moab said to the elders of Midian, “Now this company will lick up everything around us, as an ox licks up the grass of the field.” And Balak the son of Zippor was king of the Moabites at that time.","Lu bơngai Môap khan kơ lu kră pơgơ̆r char Madian; Dang ei lu kon pơlei lơ noh gô sa pơđĭ dôm tơmam sa tăp dăr kơ bơ̆n thoi rơmo sa 'nhĕt lăm mir. Kơplah noh, Balak kon drŏ-nglo Sipôr pơm pơtao char Môap."
"Then he sent messengers to Balaam the son of Beor at Pethor, which is near the River in the land of the sons of his people, to call him, saying: “Look, a people has come from Egypt. See, they cover the face of the earth, and are settling next to me!","Sư wơh minh 'nu bơngai năm tơ Balaam, kon drŏ-nglo Bêôr tơ pơlei Pêthôr jê̆ đak krong lăm char adrĕch adrung 'bok sư, wă krao sư păng khan: Lăng deh đei minh khŭl kon pơlei 'nao lĕch đơ̆ng dêh char Êyiptơ lơ 'bĕnh jơ̆p-jang kơ teh oei jê̆ tơklă anăp inh."
"Therefore please come at once, curse this people for me, for they are too mighty for me. Perhaps I shall be able to defeat them and drive them out of the land, for I know that he whom you bless is blessed, and he whom you curse is cursed.”","Thoi noh, inh apinh ih năm hiap lu sư dang ei hloi, yua kơ lu sư pran hloh kơ inh. Wă kơ inh kĕ blah pơrăm păng puh lu sư weh đơ̆ng char, yua kơ inh băt tơdah ih hơpơi kơ đe pŭn hiôk đei pŭn hiôk, tơdah ih hiap bu bơngai noh gô răm gô pŭ hơngiap."
"So the elders of Moab and the elders of Midian departed with the diviner’s fee in their hand, and they came to Balaam and spoke to him the words of Balak.","Thoi noh, lu kră pơgơ̆r char Môap păng lu kră pơgơ̆r char Madian, năm chĕp ba tơmam apah lu pơjâu, lu sư năm truh tơ Balaam roi dôm nơ̆r Balak đei tơtă."
"And he said to them, “Lodge here tonight, and I will bring back word to you, as the LORD speaks to me.” So the princes of Moab stayed with Balaam.","Balaam tơl lu sư: 'Bĭch bĕ tơ âu măng 'nâu, inh gô roi ăn kơ lu iĕm kiơ̆ kơ Kră Yang đei khan kơ inh. Lu kră pơgơ̆r char Môap 'bĭch tơ hnam Balaam."
"Then God came to Balaam and said, “Who are these men with you?”","Kră Yang 'Bok Kei-Dei năm tơ Balaam păng khan thoi âu: Lu đe bu lăm hnam ih?"
"So Balaam said to God, “Balak the son of Zippor, king of Moab, has sent to me, saying","Balaam tơl Kră Yang 'Bok Kei-Dei, “Balak kon drŏ-nglo Sipôr pơtao char Môap wơh lu sư năm tơ inh, khan"
"‘Look, a people has come out of Egypt, and they cover the face of the earth. Come now, curse them for me; perhaps I shall be able to overpower them and drive them out.’ ”","Lăng deh, đei minh khŭl kon pơlei 'nao lĕch đơ̆ng char Êyiptơ lơ 'bĕnh jơ̆p-jang kơ teh; apinh ih năm hiap lu sư hrei âu hloi; wă kơ inh blah pơrăm păng puh tơweh lu sư.”"
"And God said to Balaam, “You shall not go with them; you shall not curse the people, for they are blessed.”","Kră Yang 'Bok Kei-Dei khan kơ Balaam thoi âu: “Ih 'nĕ kơ năm hơdai lu sư, 'nĕ kơ hiap khŭl kon pơlei 'nâu yua kơ adrĕch kon pơlei 'nâu lu sư đei tơdrong pŭn hiôk.”"
"So Balaam rose in the morning and said to the princes of Balak, “Go back to your land, for the LORD has refused to give me permission to go with you.”","Balaam iung đơ̆ng hrôih, năm khan kơ lu kră pơgơ̆r char đơ̆ng Balak wơh noh. Wih bĕ tơ char iĕm, yua kơ Kră Yang ưh kơ ăn kơ inh yak hơdai iĕm."
"And the princes of Moab rose and went to Balak, and said, “Balaam refuses to come with us.”","Thoi noh lu Kră pơgơ̆r char Môap iung, wih brŏk tơ Balak păng khan: Balaam sư ưh kơ năm hăm nhôn."
"Then Balak again sent princes, more numerous and more honorable than they.","Balak wơh lu kră pơgơ̆r nai rai lơ hloh dơ̆ng păng lu mă đe pơyom hloh kơ lu kră pơgơ̆r adrol noh"
"And they came to Balaam and said to him, “Thus says Balak the son of Zippor: ‘Please let nothing hinder you from coming to me","truh tơ Balaam păng khan: Balak kon drŏ-nglo Sipôr, đei khan thoi âu: 'Nĕ ăn đei tơdrong kiơ khă găn ih năm tơ inh"
"for I will certainly honor you greatly, and I will do whatever you say to me. Therefore please come, curse this people for me.’ ”","yua kơ inh gô apah ih tih tơpă păng gô pơm kiơ̆ ih athei inh pơm. Apinh ih năm hiap pơrăm adrĕch 'nâu."
"Then Balaam answered and said to the servants of Balak, “Though Balak were to give me his house full of silver and gold, I could not go beyond the word of the LORD my God, to do less or more.","Balaam tơl nơ̆r lu kră pơgơ̆r đơ̆ng Balak wơh thoi âu: Mă khan Balak ăn kơ inh hnam sư 'bĕnh kơ hu maih, inh kư̆m ưh kơ gơh pơhloh kơ nơ̆r Kră Yang 'Bok Kei-Dei inh tơtă, na pơm minh tơdrong mă tih mă iĕ."
"Now therefore, please, you also stay here tonight, that I may know what more the LORD will say to me.”","Mă-lei kư̆m apinh iĕm 'bĭch tơ âu hăm inh măng 'nâu, wă kơ băt Kră Yang gô pơma khan kơ inh tơdrong kiơ dơ̆ng."
"And God came to Balaam at night and said to him, “If the men come to call you, rise and go with them; but only the word which I speak to you—that you shall do.”","Kơplah kơmăng Kră Yang 'Bok Kei-Dei jur tơ Balaam păng khan: Tơdah lu đe noh năm truh krao ih, iung năm kiơ̆ lu sư bĕ; mă-lei ih athei pơm kiơ̆ kơ nơ̆r đơ̆ng Inh gô khan"
"So Balaam rose in the morning, saddled his donkey, and went with the princes of Moab.","Thoi noh, Balaam iung đơ̆ng hrôih, drôih iŏk an aseh iĕ sư hao năm kiơ̆ lu kră pơgơ̆r char Môap."
"Then God’s anger was aroused because he went, and the Angel of the LORD took His stand in the way as an adversary against him. And he was riding on his donkey, and his two servants were with him.","Mă-lei đei tơdrong Kră Yang 'Bok Kei-Dei hil, yua kơ sư năm; Linh jang Kră Yang dơ̆ng 'bơ̆t trong găn sư, Balaam hao aseh iĕ sư năm, kư̆m đei 'bar 'nu đam năm hơdai sư."
"Now the donkey saw the Angel of the LORD standing in the way with His drawn sword in His hand, and the donkey turned aside out of the way and went into the field. So Balaam struck the donkey to turn her back onto the road.","Aseh sư 'bôh Linh jang Kră Yang dơ̆ng găn trong ti Linh jang chĕp đao gưm ưh kơ đei hơnglop, aseh weh trong lăm chŭn; Balaam teh aseh wă kơ sư rok trong."
"Then the Angel of the LORD stood in a narrow path between the vineyards, with a wall on this side and a wall on that side.","Mă-lei đei Linh jang Kră Yang năm găn lăm trong iĕ lăm pơgar hơmu đei dur war 'bar pah."
"And when the donkey saw the Angel of the LORD, she pushed herself against the wall and crushed Balaam’s foot against the wall; so he struck her again.","Aseh iĕ 'bôh Linh jang Kră Yang sư năm gơning rok dur na jơ̆ng Balaam kep kơ dur; Balaam teh aseh sư dơ̆ng."
"Then the Angel of the LORD went further, and stood in a narrow place where there was no way to turn either to the right hand or to the left.","Linh jang Kră Yang năm găn 'bơ̆t trong iĕ hrăt-hrot kơ-cher-ep ưh pă gơh weh gah 'ma dah gah 'ngiĕo."
"And when the donkey saw the Angel of the LORD, she lay down under Balaam; so Balaam’s anger was aroused, and he struck the donkey with his staff.","Aseh 'bôh Linh jang Kră Yang na sư drap drum ala Balaam. Na Balaam blĕk hil, teh aseh sư hăm 'long jra."
"Then the LORD opened the mouth of the donkey, and she said to Balaam, “What have I done to you, that you have struck me these three times?”","Kơplah noh, Kră Yang pơih 'bơ̆r aseh iĕ gơh pơma, aseh khan kơ Balaam: Inh đei pơm kiơ kơ ih, mă ih teh inh pêng wơ̆t?"
"And Balaam said to the donkey, “Because you have abused me. I wish there were a sword in my hand, for now I would kill you!”","Balaam tơl aseh sư khan: Noh yua kơ e ưh kơ chu kơ inh. Tơdah inh đei đao gưm inh pơlôch e boih!"
"So the donkey said to Balaam, “Am I not your donkey on which you have ridden, ever since I became yours, to this day? Was I ever disposed to do this to you?” And he said, “No.”","Aseh tơl Balaam khan: Inh hăm trŏ kơ aseh ih mă ih juăt kơ yua hao rim năr dĭng truh năr 'nâu? Inh hăm ngăl lah kơ pơm thoi âu? Balaam tơl: Ưh."
"Then the LORD opened Balaam’s eyes, and he saw the Angel of the LORD standing in the way with His drawn sword in His hand; and he bowed his head and fell flat on his face.","Kră Yang pơih măt Balaam, na Balaam 'bôh Linh jang Kră Yang dơ̆ng tŏk-bŏk trong ti sư chĕp minh hlak đao gưm. Balaam kŭp kơ̆l drap tơ teh."
"And the Angel of the LORD said to him, “Why have you struck your donkey these three times? Behold, I have come out to stand against you, because your way is perverse before Me.","Linh jang Kră Yang khan: Liơ ih teh aseh ih pêng wơ̆t? 'Nâu inh năm tơ âu wă găn ih, yua kơ inh 'bôh ih wă năm kiơ̆ trong năm tơ tơdrong hiong răm."
"The donkey saw Me and turned aside from Me these three times. If she had not turned aside from Me, surely I would also have killed you by now, and let her live.”","Thoi noh, aseh sư 'bôh inh na weh đơ̆ng anăp inh pêng wơ̆t kơ 'nâu, tơdah sư ưh kơ weh trong nai đơ̆ng anăp inh lei inh pơlôch ih boih, na lê̆ sư arih."
"And Balaam said to the Angel of the LORD, “I have sinned, for I did not know You stood in the way against me. Now therefore, if it displeases You, I will turn back.”","Balaam tơl Linh jang Kră Yang khan: Inh pơm glăi boih, ưh kơ băt kơ ih dơ̆ng 'bơ̆t trong găn inh, na dang ei, tơdah ih ưh kơ wă kơ inh năm, inh wih brŏk."
"Then the Angel of the LORD said to Balaam, “Go with the men, but only the word that I speak to you, that you shall speak.” So Balaam went with the princes of Balak.","Linh jang Kră Yang khan kơ Balaam thoi âu: Yak năm hơdai bĕ lu đe noh, mă-lei ih wă pơma kiơ ih athei mơ̆ng kơ inh athei pơma. Balaam sư yak năm hơdai lu kră pơgơ̆r đơ̆ng pơtao Balak wơh."
"Now when Balak heard that Balaam was coming, he went out to meet him at the city of Moab, which is on the border at the Arnon, the boundary of the territory.","Wă Balak kơtơ̆ng khan Balaam truh boih, na sư năm tơ'bơ̆p tơ pơlei, pơlei noh jê̆ đak Krong Arnôn, wă khan ter jih kơ teh đak Môap."
"Then Balak said to Balaam, “Did I not earnestly send to you, calling for you? Why did you not come to me? Am I not able to honor you?”","Balak pơma hăm Balaam khan: Hăm trŏ inh đei wơh boih bơngai năm krao ih? Liơ ih ưh kơ năm? Inh ưh kơ gơh wă apah ih hă?"
"And Balaam said to Balak, “Look, I have come to you! Now, have I any power at all to say anything? The word that God puts in my mouth, that I must speak.”","Balaam tơl Balak khan: 'Nâu inh năm truh tơ ih boih, dang ei inh ưh kơ gơh chă pơma minh 'bar nơ̆r Inh gô pơma kiơ̆ mă Kră Yang 'Bok Kei-Dei ăn nơ̆r lăm 'bơ̆r inh."
"So Balaam went with Balak, and they came to Kirjath Huzoth.","Balaam yak năm hăm Balak, truh tơ Kiriat Husôt."
"Then Balak offered oxen and sheep, and he sent some to Balaam and to the princes who were with him.","Balak 'bet rơmo, triu pơyơ̆r pơm yang păng athei đe năm ba ăn kơ Balaam hăm lu kră pơgơ̆r kiơ̆ sư."
"So it was, the next day, that Balak took Balaam and brought him up to the high places of Baal, that from there he might observe the extent of the people.","Truh tơ pơgê năr đơ̆ng rŏng Balak năm ba Balaam tơ Bamôt Baal, đơ̆ng anih noh sư gơh tơmang 'bôh tơ anih lu bơngai Isơrael oei pơdơh."
"Then Balaam said to Balak, “Build seven altars for me here, and prepare for me here seven bulls and seven rams.”","Balaam khan kơ Balak: Pơm pơdơ̆ng bĕ tơpơh tŏ chơnang soi tơ âu kơ inh păng kư̆m chă ăn kơ inh tơpơh tŏ rơmo tơno păng chă tơpơh tŏ triu tơno."
"And Balak did just as Balaam had spoken, and Balak and Balaam offered a bull and a ram on each altar.","Balak pơm kiơ̆ thoi Balaam khan; bre sư pơyơ̆r minh pôm rơmo tơno păng minh pôm triu tơno tơ rim kơ chơnang soi."
"Then Balaam said to Balak, “Stand by your burnt offering, and I will go; perhaps the LORD will come to meet me, and whatever He shows me I will tell you.” So he went to a desolate height.","Na Balaam pơma hăm Balak khan: Ih athei dơ̆ng jê̆ tơmam ih soi 'buh noh, na inh wă năm, rŏ lăng Kră Yang gô năm tơ'bơ̆p inh, inh gô roi ăn kơ ih dôm tơdrong kiơ Kră Yang tơ'bôh kơ ih. Sư tŏk hloi tơ kơpal kơ̆l kông kơjung 'nguaih glă."
"And God met Balaam, and he said to Him, “I have prepared the seven altars, and I have offered on each altar a bull and a ram.”","Kră Yang 'Bok Kei-Dei tơ'bơ̆p Balaam păng Balaam pơma hăm Sư khan: Inh đei pơdơ̆ng tơpơh tŏ chơnang soi păng tơ rim chơnang soi noh inh pơyơ̆r dan minh pôm rơmo tơno păng minh pôm triu tơno."
"Then the LORD put a word in Balaam’s mouth, and said, “Return to Balak, and thus you shall speak.”","Kră Yang tơtă nơ̆r lăm 'bơ̆r Balaam păng khan. “Wih brŏk bĕ tơ Balak păng khan thoi âu:”"
"So he returned to him, and there he was, standing by his burnt offering, he and all the princes of Moab.","Balaam wih brŏk tơ Balak; na 'bôh Balak oei dơ̆ng jê̆ tơmam soi 'buh pơyơ̆r sư hơdai hăm lu kră pơgơ̆r char Môap."
"And he took up his oracle and said: “Balak the king of Moab has brought me from Aram, From the mountains of the east. ‘Come, curse Jacob for me, And come, denounce Israel!’","Balaam roi pơdah hăm nơ̆r hơri sư khan: Balak, pơtao Môap, krao inh đơ̆ng dêh Aram, đơ̆ng kông gah hơlĕch păng khan: Năm hiap lu adrĕch Jakôp bĕ! Năm hiap hil kơ lu adrĕch Isơrael bĕ."
"“How shall I curse whom God has not cursed? And how shall I denounce whom the LORD has not denounced?","Liơ inh gơh hiap? Liơ inh gơh hil lu bơngai Kră Yang 'Bok Kei-Dei ưh kơ hiap ưh kơ hil mĭl?"
"For from the top of the rocks I see him, And from the hills I behold him; There! A people dwelling alone, Not reckoning itself among the nations.","Đơ̆ng kơpal kơ̆l kông, inh 'bôh lu sư đơ̆ng kông groi kơjung, inh lăng lu sư: To, minh khŭl kon pơlei oei hơdrô̆ phara ưh kơ jô̆ lu sư hơdai thoi kon bơngai lăm teh đak ôh."
"“Who can count the dust of Jacob, Or number one-fourth of Israel? Let me die the death of the righteous, And let my end be like his!”","Bu kĕ jô̆ 'bruih chuơh Jakôp? Bu kĕ jô̆ minh lăm puăn lu adrĕch Isơrael? Lu bơngai tơpăt lôch thoi yơ ăn kơ inh lôch thoi lu sư? Năr tôch kơ lu bơngai tơpăt thoi yơ inh hơpơi năr tôch kơ inh thoi noh!"
"Then Balak said to Balaam, “What have you done to me? I took you to curse my enemies, and look, you have blessed them bountifully!”","Balak khan kơ Balaam: Ih đei pơm kiơ kơ inh bơih? Inh apinh ih năm tơ âu wă kơ ih hiap lu bơngai ayăt kơ inh na mă rai hơpơi ăn kơ lu sư pŭn hiôk dơ̆ng!"
"So he answered and said, “Must I not take heed to speak what the LORD has put in my mouth?”","Balaam tơl: Inh athei pơma dôm nơ̆r mă Kră Yang đei ăn boih nơ̆r pơma lăm 'bơ̆r inh?"
"Then Balak said to him, “Please come with me to another place from which you may see them; you shall see only the outer part of them, and shall not see them all; curse them for me from there.”","Balak khan kơ sư: “Hiăng bĕ năm kiơ̆ inh tơ anih nai, đơ̆ng noh ih gô 'bôh lu sư, 'bôh lu sư jê̆ 'biơ̆, mă-lei ih ưh kơ đei 'bôh đĭ lu sư ôh, ih 'bôh minh puăt đĕch, na ih gô hiap lu sư đơ̆ng noh.”"
"So he brought him to the field of Zophim, to the top of Pisgah, and built seven altars, and offered a bull and a ram on each altar.","Thoi noh Balak chông ba Balaam truh tơ mir Sôphim, kơpal kơ̆l kông Pisga, pơdơ̆ng tơpơh tŏ chơnang soi păng tơ rim chơnang soi pơyơ̆r minh pôm rơmo dăm păng minh pôm triu tơno."
"And he said to Balak, “Stand here by your burnt offering while I meet the LORD over there.”","Balaam khan kơ Balak: “Ih athei dơ̆ng 'bơ̆t cheng tơmam soi, inh gô năm tơ'bơ̆p Kră Yang tơ noh.”"
"Then the LORD met Balaam, and put a word in his mouth, and said, “Go back to Balak, and thus you shall speak.”","Kră Yang jur tơ'bơ̆p Balaam, dan nơ̆r pơma lăm 'bơ̆r sư, khan: Wih tơ Balak bĕ păng khan thoi âu"
"So he came to him, and there he was, standing by his burnt offering, and the princes of Moab were with him. And Balak said to him, “What has the LORD spoken?”","Balaam wih dơ̆ng tơ Balak; sư oei dơ̆ng 'bơ̆t cheng tơmam soi hơdai hăm lu kră pơgơ̆r dêh Môap. Balak apinh: Kră Yang khan kiơ?"
"Then he took up his oracle and said: “Rise up, Balak, and hear! Listen to me, son of Zippor!","Balaam drơ̆ng sư hăm nơ̆r hơri thoi âu: Ơ Balak, iung mơ̆ng bĕ! Ơ kon drŏ-nglo Sipôr, pơgling đon mơ̆ng bĕ!"
"“God is not a man, that He should lie, Nor a son of man, that He should repent. Has He said, and will He not do? Or has He spoken, and will He not make it good?","Kră Yang ưh kơ trŏ thoi minh 'nu kon bơngai gơh pơma hơlĕnh, Kŭm ưh kơ trŏ thoi kon bơngai mă gơh tơplih tơdrong tơchĕng ôh. Tơdrong mă sư khan boih, mă sư jor kơ pơm hă? Tơdrong mă sư pơkă, sư ưh kơ pơm keh hă?"
"Behold, I have received a command to bless; He has blessed, and I cannot reverse it.","Na 'nâu, inh đei iŏk boih nơ̆r tơtă hơpơi ăn pŭn hiôk Kră Yang ăn boih pŭn hiôk, Inh ưh kơ pơjah ôh."
"“He has not observed iniquity in Jacob, Nor has He seen wickedness in Israel. The LORD his God is with him, And the shout of a King is among them.","Sư ưh kơ đei 'bôh ôh tơdrong yoch kơnê̆ lăm Jakôp, Păng ưh kơ đei tơdrong răm lăm Isơrael, Kră Yang 'Bok Kei-Dei lu sư, oei hơdai lu sư, Lăm adrĕch Isơrael đei nơ̆r pơtao jreo chơt hiôk lăm lu sư."
"God brings them out of Egypt; He has strength like a wild ox.","Kră Yang 'Bok Kei-Dei chông tơlĕch lu sư đơ̆ng dêh char Êyiptơ. Lu sư đei jơhngơ̆m pran thoi rơmo bri."
"“For there is no sorcery against Jacob, Nor any divination against Israel. It now must be said of Jacob And of Israel, ‘Oh, what God has done!’","Ưh kơ đei bơngai pơjâu lăm Jakôp. Lăm Isơrael kư̆m ưh kơ đei bơngai tơwir hơlĕnh yua kơ dang ei trŏ boih đe gô pơma khan gah Jakôp păng Isơrael thoi âu: Lăng đei tơdrong Kră Yang pơm hlĭch tơpă! Pă băt dang yơ."
"Look, a people rises like a lioness, And lifts itself up like a lion; It shall not lie down until it devours the prey, And drinks the blood of the slain.”","To, đei minh khŭl kon pơlei iung thoi dăm-brang akăn, Păng iung dang dơ̆ng thoi dăm-brang tơno; Dĭng truh tơ đei rôp sa kon sem na mă drum, Păng huch sa pham lu kon sem mă đêl lu sư rôp sa."
"Then Balak said to Balaam, “Neither curse them at all, nor bless them at all!”","Na Balak khan kơ Balaam 'nĕ kơ hiap lu sư, kư̆m 'nĕ kơ hơpơi ăn pŭn hiôk."
"So Balaam answered and said to Balak, “Did I not tell you, saying, ‘All that the LORD speaks, that I must do’?”","Balaam tơl Balak khan: Inh ưh tam mă khan kơ ih hă: Inh athei pơm kiơ̆ dôm tơdrong Kră Yang gô khan athei."
"Then Balak said to Balaam, “Please come, I will take you to another place; perhaps it will please God that you may curse them for me from there.”","Balak khan kơ Balaam dơ̆ng: Thoi ei, hiăng năm, inh gô năm ba ih tơ anih nai; rŏ lăng Kră Yang 'Bok Kei-Dei gô ăn kơ ih hiap lu kon pơlei noh tơ noh."
"So Balak took Balaam to the top of Peor, that overlooks the wasteland.","Balak chông ba Balaam truh tơ kơpal kông Pêôr, tơklă thŭng tơmăn glă."
"Then Balaam said to Balak, “Build for me here seven altars, and prepare for me here seven bulls and seven rams.”","Balaam khan kơ Balak: Athei pơdơ̆ng ăn kơ inh tơ âu tơpơh tŏ chơnang soi păng chă lê̆ tơpơh tŏ rơmo dăm păng tơpơh tŏ triu tơno."
"And Balak did as Balaam had said, and offered a bull and a ram on every altar.","Na, Balak pơm kiơ̆ kơ nơ̆r Balaam athei; tơ rim chơnang soi, sư pơyơ̆r minh pôm rơmo dăm păng minh pôm triu tơno."
"Now when Balaam saw that it pleased the LORD to bless Israel, he did not go as at other times, to seek to use sorcery, but he set his face toward the wilderness.","Balaam 'bôh Kră Yang hơdah dêh lăp đon sơkat pŭn hiôk ăn kơ adrĕch Isơrael sư ưh pă đei năm thoi adrol ki wă chă Kră Yang Sư tơwih muh măt Sư tơklă char glă"
"And Balaam raised his eyes, and saw Israel encamped according to their tribes; and the Spirit of God came upon him.","Balaam tơmang 'bôh adrĕch Isơrael pơm bơsŭn kiơ̆ kơ adrĕch păng Yang Bơhngol 'Bok Kei-Dei đei oei hơdai sư"
"Then he took up his oracle and said: “The utterance of Balaam the son of Beor, The utterance of the man whose eyes are opened","na sư pơma khan lê̆ adrol hăm nơ̆r hơri thoi âu: Nơ̆r hơri khan lê̆ adrol Balaam, kon drŏ-nglo Bêôr khan, Nơ̆r hơri sư thoi đei măt lar 'bôh hơdah"
"The utterance of him who hears the words of God, Who sees the vision of the Almighty, Who falls down, with eyes wide open","nơ̆r hơri đơ̆ng bơngai mă sư kơtơ̆ng nơ̆r Kră Yang 'Bok Kei-Dei boih, Bơngai mă 'bôh tơdrong tơ'bôh đơ̆ng Kră Yang mơsêh mơyang sư bon drap kơkuh păng măt sư lar boih."
"“How lovely are your tents, O Jacob! Your dwellings, O Israel!","Ơ Jakôp anih kơđông ih 'lơ̆ng pă băt dang yơ! Ơ Isơrael bơsŭn ih 'lơ̆ng tơpă!"
"Like valleys that stretch out, Like gardens by the riverside, Like aloes planted by the LORD, Like cedars beside the waters.","Thoi thŭng đe tơraih rai să, thoi pơgar 'nhot cheng đak glung, thoi 'long 'bâu phu mă đêl Kră Yang pơtăm 'long hơngo chăt cheng đak glung."
"He shall pour water from his buckets, And his seed shall be in many waters. “His king shall be higher than Agag, And his kingdom shall be exalted.","Đak gô ro đơ̆ng thŭng blai lah lai truh tơ 'nguaih, găr adrĕch lu sư gô oei tơ lăm anih đei đak, Pơtao sư jing tih hloh kơ Agak. Dêh char sư rai să rai tih"
"“God brings him out of Egypt; He has strength like a wild ox; He shall consume the nations, his enemies; He shall break their bones And pierce them with his arrows.","Kră Yang 'Bok Kei-Dei chông tơlĕch sư đơ̆ng dêh Êyiptơ, jơhngơ̆m lu sư pran kơtang thoi rơmo bri. Luăn sa lu dêh char nai, wă khan lu ayăt kơ sư. Gơ̆ pơchah lê̆ kơting lu sư, 'bet lu sư hăm 'brơ̆m hră"
"‘He bows down, he lies down as a lion; And as a lion, who shall rouse him?’ “Blessed is he who blesses you, And cursed is he who curses you.”","lu sư drap, drum thoi dăm-brang tơno, kư̆m thoi dăm-brang akăn: Bu pơ̆n râu tơiung lu sư? Pŭn hiôk dêh kơ bơngai bu hơpơi ăn pŭn hiôk kơ ih, Hiap bĕ lu bơngai bu hiap ih."
"Then Balak’s anger was aroused against Balaam, and he struck his hands together; and Balak said to Balaam, “I called you to curse my enemies, and look, you have bountifully blessed them these three times!","Balak hil areh kơ Balaam, tap ti păng khan kơ Balaam: Inh krao ih wă kơ ih hiap lu bơngai ayăt kơ inh; na ih rai sơkat pŭn hiôk ăn kơ lu sư đei pêng wơ̆t boih."
"Now therefore, flee to your place. I said I would greatly honor you, but in fact, the LORD has kept you back from honor.”","Yua kơ thoi noh, dang ei kơdâu wih bĕ tơ tơring ih kơdih! Inh khan boih, inh gô pôk apah kơ ih tơpă, mă-lei dang ei Kră Yang găn ih ưh kơ wă ih đei iŏk."
"So Balaam said to Balak, “Did I not also speak to your messengers whom you sent to me, saying","Balaam khan kơ Balak, “Inh ưh kơ đei khan kơ lu bơngai mă ih wơh năm krao inh hă?"
"‘If Balak were to give me his house full of silver and gold, I could not go beyond the word of the LORD, to do good or bad of my own will. What the LORD says, that I must speak’?","Mă khan Balak ăn kơ inh hnam sư 'bĕnh kơ hu 'maih, inh kư̆m ưh kơ lê̆ ôh nơ̆r đơ̆ng Kră Yang tơtă athei, wă pơm tơdrong trŏ 'lơ̆ng dah kơnê̆ mơ̆ng kơ inh kơdih wă; inh athei pơma dôm tơdrong kiơ mă Kră Yang đei khan!"
"And now, indeed, I am going to my people. Come, I will advise you what this people will do to your people in the latter days.”","'Nâu, dang ei adrol kơ inh wih brŏk tơ kon pơlei inh kơdih. Năm tơ âu bĕ, inh gô roi ăn kơ ih băt lu kon pơlei âu gô pơm kiơ kơ lu kon pơlei ih ning-mônh."
"So he took up his oracle and said: “The utterance of Balaam the son of Beor, And the utterance of the man whose eyes are opened","Balaam hơri khan lê̆ adrol thoi âu: Nơ̆r hơri khan lê̆ adrol Balaam, kon drŏ-nglo Bêôr, Nơ̆r hơri khan lê̆ adrol đơ̆ng bơngai mă măt đei 'bôh hơdah boih."
"The utterance of him who hears the words of God, And has the knowledge of the Most High, Who sees the vision of the Almighty, Who falls down, with eyes wide open","Nơ̆r hơri khan lê̆ adrol đơ̆ng bơngai mă kơtơ̆ng nơ̆r Kră Yang 'Bok Kei-Dei pơma, Băt hlôh tơdrong gơh hơgei Kră Yang Tih Hloh, Lăng 'bôh tơdrong tơ'bôh đơ̆ng Kră Yang Mơsêh Mơyang. Drap bon tơ teh na măt sư lar 'bôh hơdah boih."
"“I see Him, but not now; I behold Him, but not near; A Star shall come out of Jacob; A Scepter shall rise out of Israel, And batter the brow of Moab, And destroy all the sons of tumult.","Inh 'bôh sư, mă-lei ưh kơ sĭ dang ei ôh; inh lăng tơ sư, mă-lei ưh kơ 'bôh jê̆ ôh; Đei minh pôm sơnglŏng lĕch đơ̆ng Jakôp. Đei minh pôm 'long jra pơtao lĕch dơ̆ng Isơrael; Gô teh pơchah kơ̆l Môap păng pơlôch đĭ kon bơngai mă ngăl iung blah sư."
"“And Edom shall be a possession; Seir also, his enemies, shall be a possession, While Israel does valiantly.","Gô blah iŏk char Eđôm păng kư̆m gô blah iŏk char Seir, mă ayăt kơ Sư; Isơrael gô tơ'bôh tơdrong pran kơtang sư."
"Out of Jacob One shall have dominion, And destroy the remains of the city.”","Đei minh 'nu yŏng pơgơ̆r gô lĕch đơ̆ng Jakôp, gô pơlôch pơrăm đĭ lu bơngai oei klaih đơ̆ng lăm pơlei tih."
"Then he looked on Amalek, and he took up his oracle and said: “Amalek was first among the nations, But shall be last until he perishes.”","Balaam kư̆m 'bôh Amalek, na roi tơbăt adrol khan: Amalek jing kơ̆l kơ đĭ-đăng teh đak; mă-lei tuch-luch sư, kư̆m gô lôch."
"Then he looked on the Kenites, and he took up his oracle and said: “Firm is your dwelling place, And your nest is set in the rock","Balaam 'bôh bơngai Kênit na khan tơbăt lê̆ adrol hăm nơ̆r hơri: Anih ih oei noh kơjăp thoi. Tơpu oei lăm tơmo."
"Nevertheless Kain shall be burned. How long until Asshur carries you away captive?”","Mă-lei Kain hiong răm. Dĭng truh tơ Asur rôp ba ih pơm bơnă?"
"Then he took up his oracle and said: “Alas! Who shall live when God does this?","Balaam pơma khan lê̆ adrol: Ô! Tơdah Kră Yang 'Bok Kei-Dei pơm tơdrong âu, bu gơh oei arih?"
"But ships shall come from the coasts of Cyprus, And they shall afflict Asshur and afflict Eber, And so shall Amalek, until he perishes.”","Mă-lei gô đei lơ duk đơ̆ng dêh Kitim truh rôp pơmat lu bơngai Asur păng lu bơngai Eber; Păng lu sư đe kư̆m gô pơrăm đĭ mơ̆n."
"So Balaam rose and departed and returned to his place; Balak also went his way.","Balaam wih brŏk tơ tơring sư kơdih. Balak kư̆m wih brŏk mơ̆n."
"Now Israel remained in Acacia Grove, and the people began to commit harlotry with the women of Moab.","Kơplah lu bơngai Isơrael oei 'bơ̆t Sitim lu kon pơlei pơtơm ngôi kư̆ kă hăm lu drŏ-kăn Môap."
"They invited the people to the sacrifices of their gods, and the people ate and bowed down to their gods.","Lu kon drŏ-kăn 'nâu pơtơm kon pơlei Isơrael et sa pơm yang hơdai lu sư; kon pơlei Isơrael et sa păng drap kơkuh kơ yang lu sư."
"So Israel was joined to Baal of Peor, and the anger of the LORD was aroused against Israel.","Isơrael pơm yang kơkuh kơ yang Baal Pêôr, đei Kră Yang hil mĭl kơ lu bơngai Isơrael"
"Then the LORD said to Moses, “Take all the leaders of the people and hang the offenders before the LORD, out in the sun, that the fierce anger of the LORD may turn away from Israel.”","Kră Yang khan kơ Môis thoi âu: Rôp đĭ-đăng lu yŏng pơgơ̆r kon pơlei păng hrek atol lu sư 'bơ̆t tŏ, anăp Kră Yang wă kơ tơdrong Kră Yang hil mĭl weh đơ̆ng Isơrael."
"So Moses said to the judges of Israel, “Every one of you kill his men who were joined to Baal of Peor.”","Thoi noh Môis khan kơ lu 'bok sek tơlang: Rim 'nu lu iĕm athei pơlôch lu bơngai mă kơkuh kơ yang Baal, Pêôr."
"And indeed, one of the children of Israel came and presented to his brethren a Midianite woman in the sight of Moses and in the sight of all the congregation of the children of Israel, who were weeping at the door of the tabernacle of meeting.","Âu, đei minh 'nu bơngai drŏ-nglo Isơrael chông ba minh 'nu drŏ-kăn bơngai Madian kơ lu 'nhŏng oh sư, 'bơ̆t anăp Môis păng 'bơ̆t anăp đĭ-đăng kon pơlei Isơrael oei akŭm, kơplah lu sư oei nhơ̆m 'bơ̆t 'măng Bơsŭn Anih Akŭm."
"Now when Phinehas the son of Eleazar, the son of Aaron the priest, saw it, he rose from among the congregation and took a javelin in his hand","Phinêhas, kon drŏ-nglo Êlêasar, sâu Arôn 'bok soi tơm, 'bôh tơdrong 'nâu, sư iung ti sư chĕp tơju, na weh đơ̆ng anăp lu bơngai tơpôl oei akŭm"
"and he went after the man of Israel into the tent and thrust both of them through, the man of Israel, and the woman through her body. So the plague was stopped among the children of Israel.","kiơ̆ bơngai Isơrael mơ̆t lăm bơsŭn, 'bet hloi bơngai drŏ-nglo Isơrael noh klĕch hloi tơ klak bơngai drŏ-kăn; đơ̆ng noh tơdrong truh kơ bơngai Isơrael pơdơh hloi."
"And those who died in the plague were twenty-four thousand.","Na, wă đei 'bar-jĭt puăn-rơbâu 'nu bơngai lôch yua kơ tơdrong pơrăm truh âu."
"Then the LORD spoke to Moses, saying","Kră Yang khan kơ Môis thoi âu"
"“Phinehas the son of Eleazar, the son of Aaron the priest, has turned back My wrath from the children of Israel, because he was zealous with My zeal among them, so that I did not consume the children of Israel in My zeal.","Phinêhas, kon drŏ-nglo Êlêasar, sâu Arôn, 'bok soi, đei tơjur lê̆ 'biơ̆ tơdrong Inh hil kơ bơngai Isơrael, yua kơ sư kư̆m gar lu sư thoi Inh; thoi ei, na Inh huay pă pơlôch pơrăm bơngai Isơrael lăm tơdrong inh hil gar dơ̆ng"
"Therefore say, ‘Behold, I give to him My covenant of peace","yua kơ thoi noh, khan bĕ: Inh ăn kơ sư tơdrong pơgơ̆p hiôk-hian Inh"
"and it shall be to him and his descendants after him a covenant of an everlasting priesthood, because he was zealous for his God, and made atonement for the children of Israel.’ ”","Tơdrong noh 'măn kơ sư, hăm lu kon sâu sư, tơdrong bơ̆jang 'bok soi ling-lang, yua kơ sư đei jơhngơ̆m đon tơnăp băt hli yom kơ Kră Yang 'Bok Kei-Dei sư, pơm rơgoh tơdrong yoch đơ̆ng kon pơlei Isơrael."
"Now the name of the Israelite who was killed, who was killed with the Midianite woman, was Zimri the son of Salu, a leader of a father’s house among the Simeonites.","Anăn bơngai drŏ-nglo Isơrael mă đe 'bet lôch hơdai bơngai drŏ-kăn Madian noh, Simri kon drŏ-nglo Salu, yŏng kơdră kơ adrĕch bơngai Simêôn."
"And the name of the Midianite woman who was killed was Cozbi the daughter of Zur; he was head of the people of a father’s house in Midian.","Bơngai drŏ-kăn Madian đe 'bet lôch hơdai noh, anăn Kôsbi kon drŏ-kăn Sur, yŏng kơdră kơ minh adrĕch bơngai Madian."
"Then the LORD spoke to Moses, saying","Kră Yang khan dơ̆ng kơ Môis thoi âu"
"“Harass the Midianites, and attack them","Lăng bĕ lu bơngai Madian thoi lu ayăt păng blah pơlôch bĕ lu sư."
"for they harassed you with their schemes by which they seduced you in the matter of Peor and in the matter of Cozbi, the daughter of a leader of Midian, their sister, who was killed in the day of the plague because of Peor.”","Yua kơ lu sư pơrŭng pơm kơ iĕm, pơhlŭ lu iĕm kơkuh kơ yang Pêôr păng lăm tơdrong Kôsbi, kon drŏ-kăn yŏng kơdră adrĕch Madian, mŏ lu sư đe pơlôch lăm năr đei tơdrong jĭ truh lôch rŭng, yua kơ kơkuh kơ yang Pêôr."
"And it came to pass, after the plague, that the LORD spoke to Moses and Eleazar the son of Aaron the priest, saying","Đơ̆ng rŏng kơ tơdrong lôch hơbuh, Kră Yang khan kơ Môis păng Êlêasar kon drŏ-nglo Arôn 'bok soi tơm"
"“Take a census of all the congregation of the children of Israel from twenty years old and above, by their fathers’ houses, all who are able to go to war in Israel.”","Athei iŏk hla bơar chih jô̆ bĕ đĭ adrĕch Isơrael, iŏk đơ̆ng 'bar-jĭt sơnăm tơ kơpal, kiơ̆ kơ adrĕch gah 'bok lu sư, wă khan đĭ-đăng adrĕch bơngai Isơrael mă gơh năm tơblah."
"So Moses and Eleazar the priest spoke with them in the plains of Moab by the Jordan, across from Jericho, saying","Thoi noh Môis păng Êlêasar 'bok soi, khan kơ lu sư lăm char glă Môap jê̆ đak Krong Jôrđăn, tơklă pơlei Jêrikô."
"“Take a census of the people from twenty years old and above, just as the LORD commanded Moses and the children of Israel who came out of the land of Egypt.”","Pơm hla bơar chih jô̆ bĕ kon bơngai Isơrael, iŏk đơ̆ng 'bar-jĭt sơnăm tơ kơpal, thoi Kră Yang đei athei Môis păng kon pơlei Isơrael, mă lĕch boih đơ̆ng dêh char Êyiptơ."
"Reuben was the firstborn of Israel. The children of Reuben were: of Hanoch, the family of the Hanochites; of Pallu, the family of the Palluites","Rubên 'nhŏng kơdră lu bơngai Isơrael, kon drŏ-nglo Rubên noh Hanok; đơ̆ng Hanok pơjing adrĕch adrung Hanok; đơ̆ng Palu pơjing kơ adrĕch adrung Palu"
"of Hezron, the family of the Hezronites; of Carmi, the family of the Carmites.","đơ̆ng Hêsrôn pơjing kơ adrĕch adrung Hêsrôn, đơ̆ng Karmi pơjing kơ adrĕch adrung Karmi."
"These are the families of the Reubenites: those who were numbered of them were forty-three thousand seven hundred and thirty.","'Nâu boih jing adrĕch adrung Rubên, chih jô̆ đĭ lu sư đei puăn-jĭt pêng-rơbâu tơpơh-hrĕng pêng-jĭt 'nu."
"And the son of Pallu was Eliab.","Kon drŏ-nglo Palu noh Êliap."
"The sons of Eliab were Nemuel, Dathan, and Abiram. These are the Dathan and Abiram, representatives of the congregation, who contended against Moses and Aaron in the company of Korah, when they contended against the LORD","Lu kon drŏ-nglo Êliap: Nêmuel, Đathan păng Abiram. Đathan păng Abiram 'nâu boih, mă pơm yŏng pơgơ̆r khŭl tơpôl iung blah pơjah hăm Môis păng Arôn, kiơ̆ kơ khŭl Kôrê kơplah lu sư iung blah hăm Kră Yang."
"and the earth opened its mouth and swallowed them up together with Korah when that company died, when the fire devoured two hundred and fifty men; and they became a sign.","Kơplah noh, teh ha 'bơ̆r luăn 'bar 'nu bre sư păng Kôrê hơdai, lu bơngai kiơ̆ khŭl sư lôch hloi kơ ŭnh sa đĭ 'bar-hrĕng pơđăm-jĭt 'nu drŏ-nglo; noh boih tơ'bôh wă kơ kơchăng."
"Nevertheless the children of Korah did not die.","Mă-lei lu kon sâu Kôrê huay kơ lôch."
"The sons of Simeon according to their families were: of Nemuel, the family of the Nemuelites; of Jamin, the family of the Jaminites; of Jachin, the family of the Jachinites","Lu kon drŏ-nglo Simêôn, kiơ̆ kơ adrĕch adrung sư: Đơ̆ng Nêmuel pơjing kơ adrĕch adrung Nêmuel; đơ̆ng Jamin pơjing kơ adrĕch adrung Jamin; đơ̆ng Jakin pơjing kơ adrĕch adrung Jakin"
"of Zerah, the family of the Zarhites; of Shaul, the family of the Shaulites.","đơ̆ng Sêra pơjing kơ adrĕch adrung Sêra; đơ̆ng Sal pơjing kơ adrĕch adrung Sal."
"These are the families of the Simeonites: twenty-two thousand two hundred.","'Nâu boih adrĕch adrung Sêmêôn, đei 'bar-jĭt 'bar-rơbâu 'bar-hrĕng 'nu."
"The sons of Gad according to their families were: of Zephon, the family of the Zephonites; of Haggi, the family of the Haggites; of Shuni, the family of the Shunites","Lu kon drŏ-nglo Gat kiơ̆ kơ adrĕch adrung sư, đơ̆ng Sêphôn pơjing kơ adrĕch adrung Sêphôn; đơ̆ng Hagi pơjing kơ adrĕch adrung Hagi; đơ̆ng Suni pơjing kơ adrĕch adrung Suni"
"of Ozni, the family of the Oznites; of Eri, the family of the Erites","đơ̆ng Ôsni pơjing kơ adrĕch adrung Ôsni; đơ̆ng Eri pơjing kơ adrĕch adrung Eri"
"of Arod, the family of the Arodites; of Areli, the family of the Arelites.","đơ̆ng Arôt pơjing đei adrĕch adrung Arôt; đơ̆ng Arêli pơjing đei adrĕch adrung Arêli."
"These are the families of the sons of Gad according to those who were numbered of them: forty thousand five hundred.","'Nâu boih adrĕch adrung lu kon drŏ-nglo Gat kiơ̆ kơ đei jô̆ lu sư, đei puăn-jĭt rơbâu pơđăm-hrĕng 'nu."
"The sons of Judah were Er and Onan; and Er and Onan died in the land of Canaan.","Lu kon drŏ-nglo Juđa: Er păng Ônan; mă-lei Er păng Ônan lôch boih tơ lăm dêh char Kanaan."
"And the sons of Judah according to their families were: of Shelah, the family of the Shelanites; of Perez, the family of the Parzites; of Zerah, the family of the Zarhites.","Lu kon drŏ-nglo Juđa, kiơ̆ kơ adrĕch adrung sư: Đơ̆ng Sêla đei pơjing kơ adrĕch adrung Sêla; đơ̆ng Pêres đei pơjing kơ adrĕch adrung Pêres; đơ̆ng Sêra đei pơjing kơ adrĕch adrung Sêra."
"And the sons of Perez were: of Hezron, the family of the Hezronites; of Hamul, the family of the Hamulites.","Lu kon drŏ-nglo Pêres: Đơ̆ng Hêsrôn đei pơjing adrĕch adrung Hêsrôn; đơ̆ng Hamul đei pơjing kơ adrĕch adrung Hamul."
"These are the families of Judah according to those who were numbered of them: seventy-six thousand five hundred.","'Nâu boih lu adrĕch adrung Juđa kiơ̆ kơ đei chih jô̆ lu sư, đei tơpơh-jĭt tơdrâu-rơbâu pơđăm-hrĕng 'nu."
"The sons of Issachar according to their families were: of Tola, the family of the Tolaites; of Puah, the family of the Punites","Lu kon drŏ-nglo Isakar, kiơ̆ kơ adrĕch adrung sư kơdih: Đơ̆ng Tôla pơjing đei adrĕch adrung Tôla; đơ̆ng Puwa pơjing đei adrĕch adrung Puwa"
"of Jashub, the family of the Jashubites; of Shimron, the family of the Shimronites.","đơ̆ng Jasup; pơjing kơ adrĕch adrung Jasup; đơ̆ng Simrôn pơjing đei adrĕch adrung Simrôn."
"These are the families of Issachar according to those who were numbered of them: sixty-four thousand three hundred.","'Nâu boih adrĕch adrung Isakar chih jô̆ lu sư đei tơdrâu-jĭt puăn-rơbâu pêng-hrĕng 'nu."
"The sons of Zebulun according to their families were: of Sered, the family of the Sardites; of Elon, the family of the Elonites; of Jahleel, the family of the Jahleelites.","Lu kon drŏ-nglo Sabulôn kiơ̆ adrĕch adrung lu sư: Đơ̆ng Sêret pơjing đei adrĕch adrung Sêret; đơ̆ng Êlon pơjing đei adrĕch adrung Êlon; đơ̆ng Jahlel pơjing đei adrĕch adrung Jahlel."
"These are the families of the Zebulunites according to those who were numbered of them: sixty thousand five hundred.","'Nâu boih adrĕch adrung Sabulôn đei chih jô̆ lu sư, tơdrâu-jĭt rơbâu pơđăm-hrĕng 'nu."
"The sons of Joseph according to their families, by Manasseh and Ephraim, were","Lu kon drŏ-nglo Jôsep kiơ̆ kơ adrĕch adrung lu sư: Manase păng Êphraim."
"The sons of Manasseh: of Machir, the family of the Machirites; and Machir begot Gilead; of Gilead, the family of the Gileadites.","Lu kon drŏ-nglo Manase, đơ̆ng Makir pơjing đei adrĕch adrung Makir, Makir jing 'bă kơ Gileat; đơ̆ng Gileat pơjing đei adrĕch adrung Gileat."
"These are the sons of Gilead: of Jeezer, the family of the Jeezerites; of Helek, the family of the Helekites","'Nâu lu kon drŏ-nglo Gileat: Đơ̆ng Lêser pơjing đei adrĕch adrung Lêser; đơ̆ng Hêlek pơjing đei adrĕch adrung Hêlek"
"of Asriel, the family of the Asrielites; of Shechem, the family of the Shechemites","đơ̆ng Asriel pơjing đei adrĕch adrung Asriel; đơ̆ng Sichem pơjing đei adrĕch adrung Sichem"
"of Shemida, the family of the Shemidaites; of Hepher, the family of the Hepherites.","đơ̆ng Sêmida pơjing đei adrĕch adrung Sêmida; đơ̆ng Hêpher pơjing đei adrĕch adrung Hêpher."
"Now Zelophehad the son of Hepher had no sons, but daughters; and the names of the daughters of Zelophehad were Mahlah, Noah, Hoglah, Milcah, and Tirzah.","Sêlôpêhat kon drŏ-nglo Hêpher ưh kơ đei kon drŏ-nglo ôh, đei kon drŏ-kăn đĕch. Anăn lu kon drŏ-kăn Sêlôpêhat, Mahla, Nôa, Hogla, Mika păng Tirsa."
"These are the families of Manasseh; and those who were numbered of them were fifty-two thousand seven hundred.","'Nâu boih adrĕch adrung Manase, chih jô̆ lu sư đei pơđăm-jĭt 'bar-rơbâu tơpơh-hrĕng 'nu."
"These are the sons of Ephraim according to their families: of Shuthelah, the family of the Shuthalhites; of Becher, the family of the Bachrites; of Tahan, the family of the Tahanites.","'Nâu lu kon drŏ-nglo Êphraim kiơ̆ kơ adrĕch adrung lu sư: Đơ̆ng Suthêla đei pơjing kơ adrĕch adrung Suthêla; đơ̆ng Bêker pơjing đei adrĕch adrung Bêker; đơ̆ng Tahan pơjing đei adrĕch adrung Tahan."
"And these are the sons of Shuthelah: of Eran, the family of the Eranites.","'Nâu lu kon drŏ-nglo Suthêla: Đơ̆ng Êran pơjing đei adrĕch adrung Êran."
"These are the families of the sons of Ephraim according to those who were numbered of them: thirty-two thousand five hundred. These are the sons of Joseph according to their families.","'Nâu adrĕch adrung lu kon drŏ-nglo Êphraim chih jô̆ lu sư, đei pêng-jĭt 'bar-rơbâu pơđăm-hrĕng 'nu. 'Nâu lu kon drŏ-nglo Jôsep kiơ̆ adrĕch adrung lu sư."
"The sons of Benjamin according to their families were: of Bela, the family of the Belaites; of Ashbel, the family of the Ashbelites; of Ahiram, the family of the Ahiramites","Lu kon drŏ-nglo Bênjamin kiơ̆ adrĕch adrung lu sư: Đơ̆ng Bêla pơjing đei adrĕch adrung Bêla; đơ̆ng Asbel pơjing đei adrĕch adrung Asbel; đơ̆ng Ahiram pơjing đei adrĕch adrung Ahiram"
"of Shupham, the family of the Shuphamites; of Hupham, the family of the Huphamites.","đơ̆ng Supham pơjing kơ adrĕch adrung Supham; đơ̆ng Hupham pơjing đei adrĕch adrung Hupham."
"And the sons of Bela were Ard and Naaman: of Ard, the family of the Ardites; of Naaman, the family of the Naamites.","Lu kon drŏ-nglo Bêla: Ardơ păng Haman. Đơ̆ng Ardơ pơjing đei adrĕch adrung Ardơ; đơ̆ng Naman pơjing đei adrĕch adrung Naman."
"These are the sons of Benjamin according to their families; and those who were numbered of them were forty-five thousand six hundred.","'Nâu boih lu kon drŏ-nglo Bênjamin kiơ̆ kơ adrĕch adrung lu sư. Chih jô̆ lu sư đei puăn-jĭt pơđăm-rơbâu tơdrâu-hrĕng 'nu."
"These are the sons of Dan according to their families: of Shuham, the family of the Shuhamites. These are the families of Dan according to their families.","'Nâu lu kon drŏ-nglo Đan kiơ̆ kơ adrĕch adrung lu sư: Đơ̆ng Suham pơjing đei adrĕch adrung Suham. 'Nâu adrĕch adrung Đan kiơ̆ kơ adrĕch adrung lu sư."
"All the families of the Shuhamites, according to those who were numbered of them, were sixty-four thousand four hundred.","Đĭ-đăng lu adrĕch adrung Suham chih jô̆ lu sư đei tơdrâu-jĭt puăn-rơbâu puăn-hrĕng 'nu."
"The sons of Asher according to their families were: of Jimna, the family of the Jimnites; of Jesui, the family of the Jesuites; of Beriah, the family of the Beriites.","Lu kon drŏ-nglo Aser kiơ̆ adrĕch adrung lu sư: Đơ̆ng Imna pơjing đei adrĕch adrung Imna; đơ̆ng Iswi pơjing đei adrĕch adrung Iswi; đơ̆ng Bêria pơjing đei adrĕch adrung Bêria."
"Of the sons of Beriah: of Heber, the family of the Heberites; of Malchiel, the family of the Malchielites.","Lu kon drŏ-nglo Bêria: Đơ̆ng Heber pơjing đei adrĕch adrung Hêber; đơ̆ng Malkiên pơjing đei adrĕch adrung Malkiên."
"And the name of the daughter of Asher was Serah.","Anăn kon drŏ-kăn Aser noh Sêra."
"These are the families of the sons of Asher according to those who were numbered of them: fifty-three thousand four hundred.","'Nâu boih adrĕch adrung lu kon drŏ-nglo Aser chih jô̆ lu sư, đei pơđăm-jĭt pêng-rơbâu puăn-hrĕng 'nu."
"The sons of Naphtali according to their families were: of Jahzeel, the family of the Jahzeelites; of Guni, the family of the Gunites","Lu kon drŏ-nglo Neptali kiơ̆ adrĕch adrung lu sư: Đơ̆ng Jaseel pơjing đei adrĕch adrung Jaseel; đơ̆ng Guni pơjing đei adrĕch adrung Guni"
"of Jezer, the family of the Jezerites; of Shillem, the family of the Shillemites.","đơ̆ng Jeser pơjing đei adrĕch adrung Jeser; đơ̆ng Silem pơjing đei adrĕch adrung Silem."
"These are the families of Naphtali according to their families; and those who were numbered of them were forty-five thousand four hundred.","'Nâu boih adrĕch adrung Neptali kiơ̆ kơ adrĕch adrung lu sư; chih jô̆ lu sư đei puăn-jĭt pơđăm-rơbâu puăn-hrĕng 'nu."
"These are those who were numbered of the children of Israel: six hundred and one thousand seven hundred and thirty.","'Nâu đei chih jô̆ lu kon pơlei adrĕch adrung bơngai Isơrael, tơdrâu-hrĕng minh-rơbâu, tơpơh-hrĕng pêng-jĭt 'nu."
"Then the LORD spoke to Moses, saying","Kră Yang khan kơ Môis."
"“To these the land shall be divided as an inheritance, according to the number of names.","Ih athei asong ăn kơ lu đe âu teh wă jang sa kiơ̆ kơ kơ̆l bơngai mă đei jô̆"
"To a large tribe you shall give a larger inheritance, and to a small tribe you shall give a smaller inheritance. Each shall be given its inheritance according to those who were numbered of them.","adrĕch adrung ayơ kon pơlei sư lơ ih asong sư să 'biơ̆, adrĕch adrung ayơ kon pơlei sư tŏ sĕt ih asong teh jang sa lu sư iĕ 'biơ̆. Ih athei asong teh jang sa kơ rim adrĕch adrung kiơ̆ kơ đei chih jô̆ boih."
"But the land shall be divided by lot; they shall inherit according to the names of the tribes of their fathers.","Ih athei hlang lăng mưh ih wă asong teh, lu sư gô đei teh jang sa kiơ̆ kơ adrĕch 'bă lu sư"
"According to the lot their inheritance shall be divided between the larger and the smaller.”","Ih athei asong teh jang sa kiơ̆ kơ đei hlang lăng boih, mơ'nah trŏ kơ teh jang sa să, mơ'nah trŏ kơ teh jang sa iĕ 'biơ̆."
"And these are those who were numbered of the Levites according to their families: of Gershon, the family of the Gershonites; of Kohath, the family of the Kohathites; of Merari, the family of the Merarites.","'Nâu adrĕch adrung Lêwi, kiơ̆ kơ đe đei jô̆ boih lu sư: Đơ̆ng Gersôn pơjing adrĕch adrung Gersôn; đơ̆ng Kôhat pơjing đei adrĕch adrung Kôhat; đơ̆ng Mêrari pơjing đei adrĕch adrung Mêrari"
"These are the families of the Levites: the family of the Libnites, the family of the Hebronites, the family of the Mahlites, the family of the Mushites, and the family of the Korathites. And Kohath begot Amram.","'Nâu adrĕch adrung Lêwi; adrĕch adrung Lipni; adrĕch adrung Hêbrôn; adrĕch adrung Mahli, adrĕch adrung Musi, adrĕch adrung Kôra, Kôhat jing 'bă kơ Amram."
"The name of Amram’s wife was Jochebed the daughter of Levi, who was born to Levi in Egypt; and to Amram she bore Aaron and Moses and their sister Miriam.","Akăn Amram anăn Jôkêbêt kon drŏ-kăn Lêwi tơpŭ tơ lăm dêh char Êyiptơ; sư tơpŭ ăn kơ Aram, Arôn, Môis păng mŏ kơ bre sư anăn Miriam."
"To Aaron were born Nadab and Abihu, Eleazar and Ithamar.","Arôn pơjing Nađap, Abihu, Êlêasar, Ithamar."
"And Nadab and Abihu died when they offered profane fire before the LORD.","Mă-lei bre Nađap păng Abihu lôch kơplah bre sư pơyơ̆r ŭnh pha 'bơ̆t anăp Kră Yang."
"Now those who were numbered of them were twenty-three thousand, every male from a month old and above; for they were not numbered among the other children of Israel, because there was no inheritance given to them among the children of Israel.","Jô̆ đĭ-đăng lu kon drŏ-nglo iŏk đơ̆ng minh khei tơ kơpal, đei 'bar-jĭt pêng-rơbâu; adrĕch bơngai Lêwi đe ưh kơ đei jô̆ hơdai hăm adrĕch adrung Isơrael, yua kơ ưh kơ đei asong ôh teh jang sa hơdai lu kon pơlei Isơrael."
"These are those who were numbered by Moses and Eleazar the priest, who numbered the children of Israel in the plains of Moab by the Jordan, across from Jericho.","'Nâu Môis păng Êlêasar 'bok soi chih jô̆ lu adrĕch adrung Isơrael lăm char glă Môap jê̆ đak Krong Jôrđăn tơklă pơlei Jêrikô."
"But among these there was not a man of those who were numbered by Moses and Aaron the priest when they numbered the children of Israel in the Wilderness of Sinai.","Lăm lu bơngai âu, ưh kơ đei bu mă Môis păng Arôn, 'bok soi tơm, đei jô̆ kơplah bre sư chih jô̆ kon pơlei Isơrael lăm char glă Sinai."
"For the LORD had said of them, “They shall surely die in the wilderness.” So there was not left a man of them, except Caleb the son of Jephunneh and Joshua the son of Nun.","Yua kơ Kră Yang đei khan boih gah lu bơngai noh thoi âu: Lu sư gô lôch lăm char glă ưh kơ đei bu oei arih, lăp bre Kalep kon drŏ-nglo Jêphunê păng Jôsuê kon drŏ-nglo Nun đĕch oei arih."
"Then came the daughters of Zelophehad the son of Hepher, the son of Gilead, the son of Machir, the son of Manasseh, from the families of Manasseh the son of Joseph; and these were the names of his daughters: Mahlah, Noah, Hoglah, Milcah, and Tirzah.","Lu kon drŏ-kăn Sêlôpêhat, kon drŏ-nglo Hêpher, sâu Gileat, sâu i Makir, sâu ach Manase, lăm adrĕch adrung kon drŏ-nglo Jôsep. 'Nâu anăn lu kon drŏ-kăn sư: Mahla, Nôa, Hogla, Milka păng Tirsa."
"And they stood before Moses, before Eleazar the priest, and before the leaders and all the congregation, by the doorway of the tabernacle of meeting, saying","Lu sư năm dơ̆ng 'bơ̆t anăp Môis păng Êlêasar 'bok soi, 'bơ̆t anăp lu kră pơgơ̆r păng 'bơ̆t 'măng Bơsŭn Anih Akŭm păng khăn, na khan"
"“Our father died in the wilderness; but he was not in the company of those who gathered together against the LORD, in company with Korah, but he died in his own sin; and he had no sons.","'Bă lu nhôn lôch boih tơ lăm char glă; sư ưh kơ kiơ̆ ôh lu tơpôl akŭm wă blah Kră Yang, wă khan lu khŭl Kôrê, mă-lei sư lôch yua kơ tơdrong yoch sư kơdih; păng sư ưh kơ đei kon drŏ-nglo ôh."
"Why should the name of our father be removed from among his family because he had no son? Give us a possession among our father’s brothers.”","Yua kơ kiơ anăn 'bă lu nhôn sŭt lê̆ ưh kơ đei chih tơmơ̆t lăm lu adrĕch adrung sư yua kơ sư ưh kơ đei kon drŏ-nglo ôh? Asong bĕ lu nhôn teh jang sa hơya minh lăm lu 'nhŏng oh 'bă lu nhôn."
"So Moses brought their case before the LORD.","Môis ba tơdrong lu sư apinh noh 'bơ̆t anăp Kră Yang."
"And the LORD spoke to Moses, saying","Kră Yang khan kơ Môis thoi âu"
"“The daughters of Zelophehad speak what is right; you shall surely give them a possession of inheritance among their father’s brothers, and cause the inheritance of their father to pass to them.","Lu kon drŏ-kăn Sêlôpêhat pơma noh trŏ; ih athei asong lu sư teh jang sa minh đơ̆ng lăm lu 'nhŏng oh 'bă lu sư, wă khan ăn kơ lu sư teh jang sa đơ̆ng 'bă lu sư."
"And you shall speak to the children of Israel, saying: ‘If a man dies and has no son, then you shall cause his inheritance to pass to his daughter.","Ih kư̆m athei roi tơbăt ăn kơ lu adrĕch adrung Isơrael thoi âu: Tơdah đei minh 'nu bơngai bu lôch mă ưh kơ đei kon drŏ-nglo, lei lu iĕm athei jao ăn teh jang sa sư noh kơ lu kon drŏ-kăn sư."
"If he has no daughter, then you shall give his inheritance to his brothers.","Tơdah sư kư̆m ưh kơ đei kon drŏ-kăn, lei lu iĕm gô ăn kơ lu 'nhŏng oh sư."
"If he has no brothers, then you shall give his inheritance to his father’s brothers.","Tơdah sư ưh kơ đei 'nhŏng oh pôm mĕ 'bă lei ăn kơ lu 'nhŏng oh 'bă sư."
"And if his father has no brothers, then you shall give his inheritance to the relative closest to him in his family, and he shall possess it.’ ” And it shall be to the children of Israel a statute of judgment, just as the LORD commanded Moses.","Tơdah 'bă lu sư ưh kơ đei 'nhŏng oh ôh, lei jao ăn teh jang noh kơ lu 'nhŏng oh bơngai bu mă jê̆ hloh; păng bơngai noh iŏk jang sa. Noh jĭ minh tơdrong juăt păng tơdrong tơtă ăn kơ adrĕch adrung Isơrael, kiơ̆ thoi Kră Yang đei pơkă khan ăn kơ Môis."
"Now the LORD said to Moses: “Go up into this Mount Abarim, and see the land which I have given to the children of Israel.","Kră Yang khan kơ Môis thoi âu: Tŏk bĕ tơ kông Abarim na tơmang lăng bĕ tơ dêh char mă Inh wă ăn kơ lu adrĕch adrung Isơrael."
"And when you have seen it, you also shall be gathered to your people, as Aaron your brother was gathered.","Đang kơ ih lăng dêh char noh boih, ih kư̆m gô wih kiơ̆ 'bok yă ih, thoi 'nhŏng ih Arôn kư̆m wih kiơ̆ 'bok yă boih."
"For in the Wilderness of Zin, during the strife of the congregation, you rebelled against My command to hallow Me at the waters before their eyes.” (These are the waters of Meribah, at Kadesh in the Wilderness of Zin.)","Yua kơ ih sơngah ưh kơ chu kiơ̆ kơ nơ̆r Inh tơtă tơ lăm char glă Yin sơ̆, kơplah lu kon pơlei iung blah. Yua kơ măr iĕm ưh pă pơyom boih kơ tơdrong 'lơ̆ng rơgoh Inh 'bơ̆t anăp lu sư kơ tơdrong đak Mêriba krao đak tơhil băl tơ dêh Kalđê, lăm char glă Yin"
"Then Moses spoke to the LORD, saying","Môis tơl Kră Yang"
"“Let the LORD, the God of the spirits of all flesh, set a man over the congregation","Ơ Kră Yang, 'Bok Kei-Dei Yang kơ đĭ-đăng kon bơngai, apinh Ih rơih chă ăn bĕ minh 'nu lăm khŭl adrĕch adrung âu pơm yŏng pơgơ̆r."
"who may go out before them and go in before them, who may lead them out and bring them in, that the congregation of the LORD may not be like sheep which have no shepherd.”","Wă kơ bơngai noh mơ̆t lĕch năm 'bơ̆t anăp lu sư, wă kơ bơngai noh chông ba lu sư mơ̆t păng chông ba lu sư lĕch, wă kơ khŭl akŭm Kră Yang huay kơ thoi triu ưh kơ đei bơngai wei."
"And the LORD said to Moses: “Take Joshua the son of Nun with you, a man in whom is the Spirit, and lay your hand on him","Kră Yang khan kơ Môis thoi âu: Iŏk bĕ Jôsuê kon drŏ-nglo Nun, bơngai đei Yang Bơhngol 'lơ̆ng lăm sư; pel bĕ kơ̆l sư."
"set him before Eleazar the priest and before all the congregation, and inaugurate him in their sight.","Đơ̆ng noh năm ba sư tơ'bơ̆p Êlêasar 'bok soi păng lu khŭl akŭm, na ih jao hloi kơ sư tơdrong jang 'bơ̆t anăp tơpôl"
"And you shall give some of your authority to him, that all the congregation of the children of Israel may be obedient.","păng ih kư̆m jao hloi kơ tơdrong gơh kĕ ih wă kơ lu bơngai Isơrael chu yom mơ̆ng kiơ̆ sư."
"He shall stand before Eleazar the priest, who shall inquire before the LORD for him by the judgment of the Urim. At his word they shall go out, and at his word they shall come in, he and all the children of Israel with him—all the congregation.”","Sư gô năm dơ̆ng 'bơ̆t anăp 'bok soi, Êlêasar, sư apinh Urim 'bơ̆t anăp Kră Yang ăn kơ Jôsuê wă kơ sư băt sek tơdrong liơ, Jôsuê păng đĭ-đăng kon pơlei Isơrael athei kiơ̆ dôm tơdrong jang lu sư gô mơ̆t dah gô lĕch."
"So Moses did as the LORD commanded him. He took Joshua and set him before Eleazar the priest and before all the congregation.","Thoi noh, Môis pơm kiơ̆ thoi Kră Yang đei khan athei sư, rơih iŏk Jôsuê năm 'bơ̆t anăp 'bok soi Êlêasar păng đĭ-đăng kon pơlei Isơrael."
"And he laid his hands on him and inaugurated him, just as the LORD commanded by the hand of Moses.","Dan ti kơpal kơ̆l sư păng pơjao ăn, kiơ̆ thoi Kră Yang đei pơkă athei Môis pơm thoi noh."
"Now the LORD spoke to Moses, saying","Kră Yang khan kơ Môis"
"“Command the children of Israel, and say to them, ‘My offering, My food for My offerings made by fire as a sweet aroma to Me, you shall be careful to offer to Me at their appointed time.’","Tơtă bĕ tơdrong 'nâu hăm lu kon pơlei Isơrael păng khan: Ăn lu iĕm kơchăng jah pơyơ̆r kơ Inh tơmam sa kiơ̆ trŏ kơ đêl nơ̆r Inh tơtă, pơyơ̆r kơ Inh noh tơmam soi 'buh na 'bâu phu truh tơ Inh."
"“And you shall say to them, ‘This is the offering made by fire which you shall offer to the LORD: two male lambs in their first year without blemish, day by day, as a regular burnt offering.","Roi bĕ kơ lu kon pơlei Isơrael thoi âu: 'Nâu tơmam pơyơ̆r soh hăm ŭnh na lu iĕm gô pơyơ̆r kơ Kră Yang: Rim năr 'bar tŏ triu kon iĕ tơno đei minh sơnăm ưh kơ đei jĭ kiơ, jing tơmam pơyơ̆r ling-lang."
"The one lamb you shall offer in the morning, the other lamb you shall offer in the evening","Ih athei pơyơ̆r minh pôm kon triu kiơ̆ pơgê, minh pôm kiơ̆ kơsơ̆ măng"
"and one-tenth of an ephah of fine flour as a grain offering mixed with one-fourth of a hin of pressed oil.","Hơdai hăm tơmam pơyơ̆r phe 'ba, ih athei pơyơ̆r minh lăm mơjĭt êphaa tơpŭng jrâu bơlŭ hăm minh lăm puăn hinb đak rơmă ôliwơ."
"It is a regular burnt offering which was ordained at Mount Sinai for a sweet aroma, an offering made by fire to the LORD.","Noh tơmam soi 'buh ling-lang inh đei tơtă kơ iĕm tơ kông Sinai, noh jơ̆ minh tơmam soi pơyơ̆r 'bâu phu ăn kơ Kră Yang."
"And its drink offering shall be one-fourth of a hin for each lamb; in a holy place you shall pour out the drink to the LORD as an offering.","Tơmam soi huch noh minh lăm puăn hin tơdrô tơ rim minh pôm kon triu. Ih athei pơyơ̆r tơmam huch păng tơdrô ăn kơ Kră Yang lăm anih rơgoh."
"The other lamb you shall offer in the evening; as the morning grain offering and its drink offering, you shall offer it as an offering made by fire, a sweet aroma to the LORD.","Ih athei pơyơ̆r kon triu mă 'bar noh kơplah kơsơ̆ măng păng pơm tơmam soi phe 'ba păng tơmam huch thoi til pơgê hei, noh boih tơmam soi soh păng ŭnh pơyơ̆r 'bâu phu ăn kơ Kră Yang."
"‘And on the Sabbath day two lambs in their first year, without blemish, and two-tenths of an ephah of fine flour as a grain offering, mixed with oil, with its drink offering","Năr Sa'bat ih athei pơyơ̆r 'bar tŏ kon triu tơno 'nao minh sơnăm, ưh kơ jĭ kiơ păng 'bar lăm mơjĭt êpha tơpŭng jrâu bơlŭ đak rơmă pơm tơmam soi pơyơ̆r ưh kơ đei pham hơdai hăm tơmam huch hai."
"this is the burnt offering for every Sabbath, besides the regular burnt offering with its drink offering.","Noh tơdrong tơmam pơyơ̆r 'buh lăm rim năr giĕng Sa'bat, sư 'nguaih kơ tơmam soi 'buh pơyơ̆r ling-lang păng tơmam soi huch hai."
"‘At the beginnings of your months you shall present a burnt offering to the LORD: two young bulls, one ram, and seven lambs in their first year, without blemish","Năr blŭng-a lăm rim khei, lu iĕm athei pơyơ̆r ăn kơ Kră Yang 'bar tŏ rơmo dăm, minh pôm triu tơno păng tơpơh triu kon tơno 'nao minh sơnăm, ưh kơ đei jĭ kiơ, pơm tơmam soi 'buh."
"three-tenths of an ephah of fine flour as a grain offering, mixed with oil, for each bull; two-tenths of an ephah of fine flour as a grain offering, mixed with oil, for the one ram","Pêng lăm mơjĭt êpha tơpŭng jrâu bơlŭ đak rơmă ôliwơ yua pơm tơmam soi 'buh hơdai kơ rim rơmo dăm; 'bar lăm mơjĭt êpha tơpŭng jrâu bơlŭ đak rơmă ôliwơ pơm tơmam soi phe 'ba ưh kơ đei pham kơ minh pôm triu tơno"
"and one-tenth of an ephah of fine flour, mixed with oil, as a grain offering for each lamb, as a burnt offering of sweet aroma, an offering made by fire to the LORD.","minh lăm mơjĭt êpha tơpŭng jrâu bơlŭ hăm đak rơmă ôliwơ yua pơm tơmam soi phe 'ba. Noh boih jing tơmam soi 'buh đei 'bâu phu, pơyơ̆r ăn kơ Kră Yang."
"Their drink offering shall be half a hin of wine for a bull, one-third of a hin for a ram, and one-fourth of a hin for a lamb; this is the burnt offering for each month throughout the months of the year.","Tơmam soi huch iŏk lăm minh puăt hin sik hơmu kơ rim minh pôm rơmo tơno păng minh lăm pêng hin kơ kon triu tơno. Minh puăn hin kơ rim triu kon tơno. Noh boih tơmam soi 'buh kơ lăm rim năr blŭng-a kơ khei lăm sơnăm."
"Also one kid of the goats as a sin offering to the LORD shall be offered, besides the regular burnt offering and its drink offering.","'Nguaih kơ tơmam soi 'buh mă juăt kơ pơyơ̆r păng tơmam soi huch hai, kư̆m athei pơyơ̆r ăn kơ Kră Yang minh pôm kon bơbe tơno pơm tơmam soi pơklaih yoch."
"‘On the fourteenth day of the first month is the Passover of the LORD.","Năr mơjĭt-puăn khei mônh, athei pơm giĕng năm brih kơ Kră Yang."
"And on the fifteenth day of this month is the feast; unleavened bread shall be eaten for seven days.","Truh năr mơjĭt-pơđăm lăm khei noh jing năr giĕng; sa 'bĕng ưh kơ đei 'buih pông lăm tơpơh năr."
"On the first day you shall have a holy convocation. You shall do no customary work.","Lăm năr mă mônh gô đei akŭm 'lơ̆ng rơgoh, lu iĕm ưh kơ gơh kơ jang dah pơm minh tơdrong kiơ gah sĕch akar ôh."
"And you shall present an offering made by fire as a burnt offering to the LORD: two young bulls, one ram, and seven lambs in their first year. Be sure they are without blemish.","Lu iĕm athei pơyơ̆r kơ Kră Yang 'bar tŏ rơmo dăm păng tơpơh tŏ triu tơno, lăp minh sơnăm, ưh kơ đei rơka, pơm tơmam soi 'buh."
"Their grain offering shall be of fine flour mixed with oil: three-tenths of an ephah you shall offer for a bull, and two-tenths for a ram","Tơmam soi phe 'ba gô iŏk tơpŭng jrâu bơlŭ hăm đak rơmă ôliwơ; lu iĕm iŏk pêng lăm mơjĭt êpha kơ minh pôm rơmo tơno, iŏk 'bar lăm mơjĭt êpha kơ kon triu tơno"
"you shall offer one-tenth of an ephah for each of the seven lambs","păng iŏk minh lăm mơjĭt êpha kơ rim kon triu"
"also one goat as a sin offering, to make atonement for you.","hăm minh pôm bơbe tơno pơm tơmam soi pơklaih yoch, wă huai iŏk yoch đơ̆ng lu iĕm."
"You shall offer these besides the burnt offering of the morning, which is for a regular burnt offering.","Lu iĕm athei pơyơ̆r lu tơmam soi 'nâu, 'nguaih kơ tơmam soi 'buh kiơ̆ pơgê, noh tơmam soi 'buh đei hơnơ̆ng."
"In this manner you shall offer the food of the offering made by fire daily for seven days, as a sweet aroma to the LORD; it shall be offered besides the regular burnt offering and its drink offering.","Athei pơyơ̆r rim năr lăm tơpơh năr, lu iĕm athei pơyơ̆r tơmam soi 'buh lăm ŭnh, đei 'bâu phu ăn kơ Kră Yang. Ăn kơ lu iĕm pơyơ̆r tơmam soi noh 'nguaih kơ tơmam soi 'buh đei hơnơ̆ng păng pơyơ̆r hơdai hăm tơmam huch hai."
"And on the seventh day you shall have a holy convocation. You shall do no customary work.","Năr mă tơpơh iĕm athei akŭm rơgoh 'lơ̆ng lu iĕm ưh kơ gơh jang kiơ gah sĕch akar ôh."
"‘Also on the day of the firstfruits, when you bring a new grain offering to the LORD at your Feast of Weeks, you shall have a holy convocation. You shall do no customary work.","Lăm năr giĕng phĕ yuă blŭng-a, lăp iĕm đei plei blŭng-a kĕch yuă đei 'ba hle lăm bơyan, kơplah iĕm pơyơ̆r ăn kơ Kră Yang tơmam soi phe 'ba hle, iĕm athei akŭm 'lơ̆ng rơgoh; lăm năr noh lu iĕm ưh kơ gơh jang minh tơdrong kiơ gah sĕch akar."
"You shall present a burnt offering as a sweet aroma to the LORD: two young bulls, one ram, and seven lambs in their first year","Lu iĕm gô rôp 'bar tŏ rơmo dăm, minh pôm triu tơno păng tơpơh tŏ triu kon tơno lăp minh sơnăm, wă pơm tơmam soi 'buh đei 'bâu phu ăn kơ Kră Yang"
"with their grain offering of fine flour mixed with oil: three-tenths of an ephah for each bull, two-tenths for the one ram","tơmam soi phe 'ba peh iŏk tơpŭng jrâu bơlŭ hăm đak rơmă ôliwơ, pêng lăm mơjĭt êpha kơ minh pôm rơmo dăm, 'bar lăm mơjĭt êpha kơ minh pôm triu tơno"
"and one-tenth for each of the seven lambs","minh lăm mơjĭt êpha kơ rim kon triu"
"also one kid of the goats, to make atonement for you.","kư̆m athei pơyơ̆r minh pôm bơbe tơno, wă pơm tơmam soi huai đơ̆ng yoch kơ bơ̆n kơdih."
"Be sure they are without blemish. You shall present them with their drink offerings, besides the regular burnt offering with its grain offering.","'Nguaih kơ tơmam soi juăt kơ đei pơyơ̆r hơnơ̆ng păng hăm tơmam soi phe 'ba kư̆m đei lu tơmam soi huch hai. Lu iĕm athei pơyơ̆r lu kon sem tơmam soi noh, ưh kơ đei jĭ kiơ."
"‘And in the seventh month, on the first day of the month, you shall have a holy convocation. You shall do no customary work. For you it is a day of blowing the trumpets.","Lăm năr mônh khei tơpơh, lu iĕm gô đei akŭm hơdai 'lơ̆ng rơgoh; ưh kơ gơh kơ jang minh tơdrong kiơ gah sĕch akar lu iĕm, năr noh năr giĕng hlôm keng."
"You shall offer a burnt offering as a sweet aroma to the LORD: one young bull, one ram, and seven lambs in their first year, without blemish.","Lu iĕm athei rôp minh pôm kon rơmo dăm; minh pôm triu tơno păng tơpơh tŏ kon triu tơno 'nao minh sơnăm ưh kơ đei jĭ kiơ pơm tơmam soi 'buh, soh pơyơ̆r đei 'nhui 'bâu phu ăn kơ Kră Yang."
"Their grain offering shall be fine flour mixed with oil: three-tenths of an ephah for the bull, two-tenths for the ram","Hơdai hăm tơmam pơyơ̆r phe 'ba iŏk tơpŭng jrâu bơlŭ hăm đak rơmă ôliwơ, pêng lăm mơjĭt êpha kơ rơmo dăm, 'bar lăm mơjĭt êpha kơ triu tơno"
"and one-tenth for each of the seven lambs","iŏk minh lăm mơjĭt êpha kơ rim lăm tơpơh tŏ kon triu tơno."
"also one kid of the goats as a sin offering, to make atonement for you","Rôp minh pôm bơbe tơno wă pơyơ̆r pơm tơmam soi, wă huai iŏk đơ̆ng tơdrong yoch lu iĕm."
"besides the burnt offering with its grain offering for the New Moon, the regular burnt offering with its grain offering, and their drink offerings, according to their ordinance, as a sweet aroma, an offering made by fire to the LORD.","Lu iĕm athei pơyơ̆r lu tơmam soi 'nâu 'nguaih kơ tơmam soi 'buh mă juăt rim năr lăm khei hơdai hăm pơyơ̆r tơpŭng phe 'ba, hăm tơmam soi 'buh juăt kơ đei ling-lang păng tơmam pơyơ̆r tơpŭng hơdai hăm tơmam huch, kiơ̆ thoi đei pơkă lê̆ boih kơ rim tơmam soi noh, na yua ŭnh soh đei 'nhui 'bâu phu ăn kơ Kră Yang."
"‘On the tenth day of this seventh month you shall have a holy convocation. You shall afflict your souls; you shall not do any work.","Năr mơjĭt lăm khei tơpơh 'nâu, lu iĕm akŭm hơdai 'lơ̆ng rơgoh tih, lu iĕm athei pơjuăt pơmat akâu iĕm kơdih, a lu iĕm ưh kơ gơh jang minh tơdrong kiơ gah sĕch akar ôh."
"You shall present a burnt offering to the LORD as a sweet aroma: one young bull, one ram, and seven lambs in their first year. Be sure they are without blemish.","Lu iĕm athei pơyơ̆r minh pôm rơmo dăm, minh pôm triu tơno păng tơpơh tŏ kon triu tơno 'nao lăp minh sơnăm, ưh kơ đei jĭ kiơ, pơm tơmam soi 'buh pơyơ̆r 'bâu phu ăn kơ Kră Yang."
"Their grain offering shall be of fine flour mixed with oil: three-tenths of an ephah for the bull, two-tenths for the one ram","Tơmam soi phe 'ba iŏk tơpŭng jrâu hăm đak rơmă ôliwơ, tuh pêng lăm mơjĭt êpha kơ rơmo dăm, 'bar lăm mơjĭt êpha kơ triu tơno."
"and one-tenth for each of the seven lambs","Minh lăm mơjĭt êpha kơ rim kon triu tơno."
"also one kid of the goats as a sin offering, besides the sin offering for atonement, the regular burnt offering with its grain offering, and their drink offerings.","Lu iĕm athei rôp minh pôm bơbe tơno wă pơm tơmam soi huai yoch; 'nguaih kơ tơmam soi huai tơdrong yoch tơmam soi 'buh mă juăt rim năr păng tơmam soi pơyơ̆r phe 'ba, hăm tơmam soi huch."
"‘On the fifteenth day of the seventh month you shall have a holy convocation. You shall do no customary work, and you shall keep a feast to the LORD seven days.","Lăm năr mơjĭt-pơđăm khei tơpơh lu iĕm athei akŭm tih 'lơ̆ng rơgoh, 'nĕ kơ jang minh tơdrong jang kiơ gah sĕch akar, iĕm athei pơm giĕng bơsŭn kơ Kră Yang lăm tơpơh năr."
"You shall present a burnt offering, an offering made by fire as a sweet aroma to the LORD: thirteen young bulls, two rams, and fourteen lambs in their first year. They shall be without blemish.","Lu iĕm athei rôp mơjĭt-pêng tŏ rơmo dăm, 'bar tŏ triu tơno păng mơjĭt-puăn tŏ kon triu tơno 'nao minh sơnăm, huay kơ jĭ kiơ, pơm tơmam soi 'buh, soh hăm ŭnh đei 'nhui 'bâu phu ăn kơ Kră Yang."
"Their grain offering shall be of fine flour mixed with oil: three-tenths of an ephah for each of the thirteen bulls, two-tenths for each of the two rams","Tơmam pơyơ̆r phe 'ba, b iŏk tơpŭng jrâu bơlŭ hăm đak rơmă ôliwơ, pêng lăm mơjĭt êpha kơ rim rơmo dăm, 'bar lăm mơjĭt kơ rim triu tơno"
"and one-tenth for each of the fourteen lambs","păng minh lăm mơjĭt kơ rim kon triu tơno."
"also one kid of the goats as a sin offering, besides the regular burnt offering, its grain offering, and its drink offering.","Lu iĕm kư̆m athei rôp minh pôm bơbe tơno pơm tơmam soi wă huai đơ̆ng yoch, 'nguaih kơ tơmam soi pơyơ̆r mă juăt ling-lang păng tơmam pơyơ̆r phe 'ba păng tơmam soi huch hai."
"‘On the second day present twelve young bulls, two rams, fourteen lambs in their first year without blemish","Lăm năr mă 'bar, lu iĕm athei pơyơ̆r mơjĭt-'bar tŏ rơmo dăm, 'bar tŏ triu tơno, mơjĭt-puăn tŏ kon triu tơno 'nao minh sơnăm, huay kơ jĭ kiơ"
"and their grain offering and their drink offerings for the bulls, for the rams, and for the lambs, by their number, according to the ordinance","hăm tơmam pơyơ̆r phe 'ba pơm tơmam soi huch kơ rơmo dăm, triu tơno păng kon triu tơno, kiơ̆ thoi juăt kơ soi pơyơ̆r lu tơmam soi noh."
"also one kid of the goats as a sin offering, besides the regular burnt offering with its grain offering, and their drink offerings.","Lu iĕm kư̆m athei rôp minh pôm bơbe tơno wă pơm tơmam soi huai đơ̆ng yoch 'nguaih kơ tơmam soi 'buh păng tơmam soi phe 'ba păng tơmam soi huch hai juăt pơyơ̆r ling-lang."
"‘On the third day present eleven bulls, two rams, fourteen lambs in their first year without blemish","Năr mă pêng lu iĕm athei pơyơ̆r mơjĭt-mônh tŏ rơmo dăm, 'bar tŏ triu tơno, mơjĭt-puăn tŏ triu tơno 'nao minh sơnăm, ưh kơ đei jĭ kiơ."
"and their grain offering and their drink offerings for the bulls, for the rams, and for the lambs, by their number, according to the ordinance","Hơdai hăm tơmam soi pơyơ̆r phe 'ba păng tơmam soi huch kơ rim rơmo dăm, kơ rim triu tơno păng rim kon triu, tơno kiơ̆ kơ thoi juăt kơ soi pơyơ̆r."
"also one goat as a sin offering, besides the regular burnt offering, its grain offering, and its drink offering.","Lu iĕm kư̆m athei rôp minh pôm bơbe tơno wă pơm tơmam soi huai tơdrong yoch, 'nguaih kơ tơmam soi 'buh hơdai lu tơmam soi pơyơ̆r phe 'ba păng tơmam soi huch hai mă juăt kơ pơyơ̆r ling-lang."
"‘On the fourth day present ten bulls, two rams, and fourteen lambs in their first year, without blemish","Năr mă puăn lu iĕm athei pơyơ̆r mơjĭt tŏ rơmo dăm, 'bar tŏ triu tơno, mơjĭt-puăn tŏ kon triu tơno 'nao minh sơnăm, huay kơ jĭ kiơ"
"and their grain offering and their drink offerings for the bulls, for the rams, and for the lambs, by their number, according to the ordinance","hăm tơmam soi pơyơ̆r phe 'ba păng tơmam soi huch hai, kơ rim rơmo dăm, kơ rim triu tơno păng kơ rim kon triu tơno, kiơ̆ kơ thoi đei juăt kơ soi pơyơ̆r boih."
"also one kid of the goats as a sin offering, besides the regular burnt offering, its grain offering, and its drink offering.","Lu iĕm kư̆m athei rôp minh pôm bơbe tơno pơm tơmam soi huai đơ̆ng yoch, 'nguaih kơ tơmam soi 'buh hơdai lu tơmam soi pơyơ̆r phe 'ba păng tơmam soi huch hai mă juăt kơ pơyơ̆r ling-lang."
"‘On the fifth day present nine bulls, two rams, and fourteen lambs in their first year without blemish","Năr mă pơđăm, lu iĕm athei pơyơ̆r tơsĭn tŏ rơmo dăm, 'bar tŏ triu tơno, mơjĭt-puăn tŏ kon triu tơno 'nao minh sơnăm, huay kơ jĭ kiơ."
"and their grain offering and their drink offerings for the bulls, for the rams, and for the lambs, by their number, according to the ordinance","Hăm tơmam soi pơyơ̆r phe 'ba păng tơmam soi huch hai kơ rim rơmo dăm, kơ rim triu tơno păng rim kon triu tơno, kiơ̆ thoi juăt kơ soi pơyơ̆r boih."
"also one goat as a sin offering, besides the regular burnt offering, its grain offering, and its drink offering.","Lu iĕm athei rôp minh pôm bơbe tơno pơm tơmam soi huai đơ̆ng yoch, 'nguaih kơ tơmam soi 'buh hăm tơmam soi pơyơ̆r phe 'ba păng tơmam soi huch hai mă juăt kơ pơyơ̆r ling-lang."
"‘On the sixth day present eight bulls, two rams, and fourteen lambs in their first year without blemish","Năr mă tơdrâu lu iĕm athei pơyơ̆r tơhngam tŏ rơmo dăm, 'bar tŏ triu tơno, mơjĭt-puăn tŏ kon triu tơno 'nao minh sơnăm, huay kơ jĭ kiơ"
"and their grain offering and their drink offerings for the bulls, for the rams, and for the lambs, by their number, according to the ordinance","Hăm tơmam soi pơyơ̆r phe 'ba păng tơmam soi huch hai, kơ rim rơmo dăm, rim kơ triu tơno păng kon triu, kiơ̆ thoi juăt soi pơyơ̆r boih."
"also one goat as a sin offering, besides the regular burnt offering, its grain offering, and its drink offering.","Lu iĕm athei rôp minh pôm bơbe tơno pơm tơmam soi huai đơ̆ng yoch, 'nguaih kơ tơmam soi pơyơ̆r phe 'ba păng tơmam soi huch hai kơ rim rơmo dăm, kơ rim triu tơno păng kơ rim kon triu tơno, kiơ̆ kơ thoi juăt kơ soi pơyơ̆r boih."
"‘On the seventh day present seven bulls, two rams, and fourteen lambs in their first year without blemish","Năr mă tơpơh, lu iĕm athei pơyơ̆r tơpơh tŏ rơmo dăm, 'bar tŏ triu tơno, mơjĭt-puăn tŏ kon triu tơno 'nao minh sơnăm, ưh kơ đei jĭ kiơ"
"and their grain offering and their drink offerings for the bulls, for the rams, and for the lambs, by their number, according to the ordinance","hăm tơmam soi pơyơ̆r phe 'ba păng tơmam soi huch hai kơ rim rơmo dăm, kơ rim triu tơno, kơ rim kon triu tơno kiơ̆ thoi mă juăt kơ soi pơyơ̆r boih."
"also one goat as a sin offering, besides the regular burnt offering, its grain offering, and its drink offering.","Lu iĕm kư̆m athei rôp minh pôm bơbe tơno, pơm tơmam soi huai đơ̆ng yoch, 'nguaih kơ tơmam soi 'buh hăm tơmam soi pơyơ̆r phe 'ba păng hăm tơmam soi huch hai mă juăt kơ pơyơ̆r ling-lang."
"‘On the eighth day you shall have a sacred assembly. You shall do no customary work.","Năr mă tơhngam, lu iĕm athei akŭm tih; ưh kơ gơh jang minh tơdrong jang kiơ kơ sĕch akar"
"You shall present a burnt offering, an offering made by fire as a sweet aroma to the LORD: one bull, one ram, seven lambs in their first year without blemish","athei rôp minh pôm rơmo dăm, minh pôm triu tơno păng tơpơh tŏ kon triu tơno 'nao minh sơnăm, huay kơ đei jĭ kiơ, pơyơ̆r pơm tơmam soi 'buh đei 'nhui 'bâu phu ăn kơ Kră Yang"
"and their grain offering and their drink offerings for the bull, for the ram, and for the lambs, by their number, according to the ordinance","hăm tơmam soi pơyơ̆r phe 'ba păng tơmam soi huch kơ rim rơmo dăm, kơ rim triu tơno păng kơ rim kon triu tơno kiơ̆ thoi mă juăt kơ soi pơyơ̆r boih."
"also one goat as a sin offering, besides the regular burnt offering, its grain offering, and its drink offering.","Lu iĕm kư̆m athei rôp minh pôm bơbe tơno wă pơm tơmam soi huai đơ̆ng yoch, 'nguaih kơ tơmam soi 'buh mă juăt kơ pơm ling-lang, hăm tơmam soi pơyơ̆r phe 'ba păng tơmam soi huch et hai."
"‘These you shall present to the LORD at your appointed feasts (besides your vowed offerings and your freewill offerings) as your burnt offerings and your grain offerings, as your drink offerings and your peace offerings.’ ”","Noh boih mă tơmam soi lu iĕm athei soi pơyơ̆r ăn kơ Kră Yang lăm năr iĕm soi sơmah tih, wă pơm tơmam soi 'buh, tơmam soi pơyơ̆r phe 'ba, tơmam soi huch păng tơmam soi pơyơ̆r 'blŏk bơnê hiôk-hian, 'nguaih kơ tơmam soi mă đêl pơkă păng lu tơmam soi pơyơ̆r hăm jơhngơ̆m hiôk lu iĕm."
"So Moses told the children of Israel everything, just as the LORD commanded Moses.","Môis roi kơ lu bơngai Isơrael dôm tơdrong mă Kră Yang đei pơkă athei sư."
"Then Moses spoke to the heads of the tribes concerning the children of Israel, saying, “This is the thing which the LORD has commanded","Môis kư̆m khan kơ lu yŏng pơgơ̆r bơngai Isơrael thoi âu: 'Nâu mă nơ̆r Kră Yang đei khan"
"If a man makes a vow to the LORD, or swears an oath to bind himself by some agreement, he shall not break his word; he shall do according to all that proceeds out of his mouth.","Tơdah đei minh 'nu bơngai drŏ-nglo wă pơkă pơkăm hăm Kră Yang tơdrong kiơ sư athei pơm mă keh nơ̆r đêl pơkăm noh."
"“Or if a woman makes a vow to the LORD, and binds herself by some agreement while in her father’s house in her youth","Dah đei minh 'nu drŏ-kăn, kơplah sư oei 'lơ̆p oei lăm hnam 'bă sư, đei pơma pơkă pơkăm hăm Kră Yang tơdrong kiơ."
"and her father hears her vow and the agreement by which she has bound herself, and her father holds his peace, then all her vows shall stand, and every agreement with which she has bound herself shall stand.","Tơdah 'bă sư băt boih tơdrong nơ̆r sư pơkă pơkăm păng sư chu pŭ iŏk, lei na sư athei pơm mă 'blep đêl nơ̆r sư pơkă pơkăm noh."
"But if her father overrules her on the day that he hears, then none of her vows nor her agreements by which she has bound herself shall stand; and the LORD will release her, because her father overruled her.","Tơdah 'bă sư kơtơ̆ng na khă hloi kon sư 'bơ̆t sư băt lei na nơ̆r kon sư pơkă pơkăm noh kon sư huay pă pŭ boih. Kră Yang gô mơnat kơ sư yua kơ 'bă sư khă găn."
"“If indeed she takes a husband, while bound by her vows or by a rash utterance from her lips by which she bound herself","Tơdah bơngai drŏ-kăn noh đei klo boih, kơplah sư đei nơ̆r pơkă dah đơ̆ng 'bơ̆r sư pơma pơkăm, minh tơdrong kiơ"
"and her husband hears it, and makes no response to her on the day that he hears, then her vows shall stand, and her agreements by which she bound herself shall stand.","tơdah klo sư kơtơ̆ng tơdrong noh, mă-lei ưh kơ đei pơma kiơ hăm sư lăm năr sư kơtơ̆ng, lei nơ̆r pơkăm noh oei đei păng wei jơhngơ̆m sư đei pơkă boih kơdih akâu sư pŭ iŏk gô oei đei."
"But if her husband overrules her on the day that he hears it, he shall make void her vow which she took and what she uttered with her lips, by which she bound herself, and the LORD will release her.","Mă-lei dah klo sư băt tơdrong noh, na khă sư, thoi noh nơ̆r sư pơkă noh ưh pă sĭt, gô hiong tôch mă nơ̆r ayơ sư pơma 'bơm ưh kơ đei tơchĕng đơ̆ng 'bơ̆r sư, yua kơ noh na sư chu pŭ, na Kră Yang gô mơnat ăn kơ sư."
"“Also any vow of a widow or a divorced woman, by which she has bound herself, shall stand against her.","Nơ̆r pơkă pơkăm lu bơngai drŏ-kăn adro klo lôch păng lu drŏ-kăn adro pơ̆ng, dôm tơdrong kiơ mă sư pơkăm gô oei đei."
"“If she vowed in her husband’s house, or bound herself by an agreement with an oath","Tơdah minh 'nu bơngai drŏ-kăn đei pơkă boih lăm hnam klo sư, dah đei pơma pơkăm hăm jơhngơ̆m tơdrong kiơ"
"and her husband heard it, and made no response to her and did not overrule her, then all her vows shall stand, and every agreement by which she bound herself shall stand.","păng dah klo sư băt boih tơdrong 'nei, mă-lei huay kơ pơma kơ sư, huay kơ khă sư, lei bơngai drŏ-kăn noh athei pơm kiơ̆ kơ tơdrong mă đêl sư pơkă păng tơdrong mă sư đei pơkăm oei sĭt."
"But if her husband truly made them void on the day he heard them, then whatever proceeded from her lips concerning her vows or concerning the agreement binding her, it shall not stand; her husband has made them void, and the LORD will release her.","Tơdah klo sư băt boih, lei dôm tơdrong đêl sư pơkă păng tơdrong đêl sư pơkăm noh kư̆m huay pă đei jô̆ boih; lei na dôm tơdrong đêl sư pơkă pơkăm Kră Yang kư̆m mơnat ăn huay pă jô̆ yo kơ tơdrong noh."
"Every vow and every binding oath to afflict her soul, her husband may confirm it, or her husband may make it void.","Klo sư jô̆ yoch dah huay dôm tơdrong sư đei pơkă pơkăm hăm dih kâu sư."
"Now if her husband makes no response whatever to her from day to day, then he confirms all her vows or all the agreements that bind her; he confirms them, because he made no response to her on the day that he heard them.","Dah klo sư oei huay kơ jô̆ yoch đunh truh dơning, klo sư wei kơjăp mă sư băt boih tơdrong noh."
"But if he does make them void after he has heard them, then he shall bear her guilt.”","Tơdah klo sư băt mă-lei gô đunh boih na khan, lei klo sư gô pŭ iŏk tơdrong yoch akăn sư."
"These are the statutes which the LORD commanded Moses, between a man and his wife, and between a father and his daughter in her youth in her father’s house.","Noh boih dôm tơdrong juăt mă Kră Yang đei khan ăn kơ Môis gah klo kăn, dah 'bă hăm kon drŏ-kăn sư, kơplah oei 'lơ̆p oei lăm hnam 'bă sư."
"And the LORD spoke to Moses, saying","Kră Yang khan dơ̆ng kơ Môis thoi âu"
"“Take vengeance on the Midianites for the children of Israel. Afterward you shall be gathered to your people.”","Năm blah bĕ adrĕch Madian pơm 'mong ăn kơ adrĕch bơngai Isơrael; đơ̆ng noh na ih gô wih brŏk hơdai 'bok yă."
"So Moses spoke to the people, saying, “Arm some of yourselves for war, and let them go against the Midianites to take vengeance for the LORD on Midian.","Thoi noh, Môis khan tơbăt ăn kơ kon pơlei thoi âu: Lăm lu iĕm athei hơmet hơlă đao kơtuang năm blah adrĕch Madian wă pơm 'mong ăn kơ Kră Yang."
"A thousand from each tribe of all the tribes of Israel you shall send to the war.”","Rim adrĕch Isơrael athei wơh minh-rơbâu 'nu linh năm tơblah."
"So there were recruited from the divisions of Israel one thousand from each tribe, twelve thousand armed for war.","Thoi noh, lăm adrĕch Isơrael đei rơih iŏk kư̆ minh adrĕch minh-rơbâu 'nu linh, đei mơjĭt-'bar rơbâu 'nu bơngai hơmet 'brơ̆m, đao, kơtuang năm tơblah."
"Then Moses sent them to the war, one thousand from each tribe; he sent them to the war with Phinehas the son of Eleazar the priest, with the holy articles and the signal trumpets in his hand.","Môis wơh mơjĭt-'bar rơbâu 'nu noh năm tơblah, wă khan wơh minh-rơbâu 'nu đơ̆ng lăm rim adrĕch, hơdai hăm Phinêhas, kon drŏ-nglo Êlêasar, 'bok soi, sư chĕp ba tơmam tơblah păng keng wă hlôm krao đơ̆ng lăm anih rơgoh."
"And they warred against the Midianites, just as the LORD commanded Moses, and they killed all the males.","Thoi noh, lu sư tơblah băl hăm bơngai Madian, thoi Kră Yang đei khan kơ Môis păng pơlôch đĭ lu kon drŏ-nglo."
"They killed the kings of Midian with the rest of those who were killed—Evi, Rekem, Zur, Hur, and Reba, the five kings of Midian. Balaam the son of Beor they also killed with the sword.","Lu sư kư̆m pơlôch pơđăm 'nu pơtao Madian hơdai hăm lu bơngai mă lu sư đei pơlôch boih, anăn pơđăm 'nu pơtao noh, Êwi, Rêkem, Sur, Hur păng Reba, kư̆m iŏk đao pơlôch Balaam, kon drŏ-nglo Bêôr."
"And the children of Israel took the women of Midian captive, with their little ones, and took as spoil all their cattle, all their flocks, and all their goods.","Lu bơngai Isơrael rôp ba lu bơngai drŏ-kăn păng lu kon hơ'lơ̆p Madian, rôp iŏk đĭ lu sem dơrong, triu păng đĭ-đăng tơmam mŭk măk lu sư."
"They also burned with fire all the cities where they dwelt, and all their forts.","Soh đĭ lu pơlei tih lu hnam oei, lu bơngai Madian"
"And they took all the spoil and all the booty—of man and beast.","kư̆m chĕp iŏk pơđĭ dôm lu mŭk tơmam mă đơ̆ng lu sư blah iŏk, mă tơmam dah bơngai."
"Then they brought the captives, the booty, and the spoil to Moses, to Eleazar the priest, and to the congregation of the children of Israel, to the camp in the plains of Moab by the Jordan, across from Jericho.","Lu sư chông păng chĕp ba pơđĭ bơngai dah lu mŭk tơmam mă đơ̆ng lu sư blah iŏk ăn kơ Môis păng Êlêasar, 'bok soi păng ăn kơ lu adrĕch bơngai Isơrael oei tơ kơđông tơ lăm tơmăn glă char Môap, jê̆ đak Krong Jôrđăn, tơklă pơlei Jêrikô."
"And Moses, Eleazar the priest, and all the leaders of the congregation, went to meet them outside the camp.","Môis, Êlêasar 'bok soi păng đĭ-đăng lu yŏng pơgơ̆r năm tơ'bơ̆p lu linh tơ đaih kơ kơđông linh."
"But Moses was angry with the officers of the army, with the captains over thousands and captains over hundreds, who had come from the battle.","Môis sư hil kơ lu yŏng, wă khan lu yŏng pơgơ̆r linh lăm minh-rơbâu păng yŏng pơgơ̆r lăm minh-hrĕng 'nu linh mă 'nao brŏk đơ̆ng tơblah 'nâu."
"And Moses said to them: “Have you kept all the women alive?","Môis khan kơ lu sư thoi âu: Lu iĕm oei rong lu bơngai drŏ-kăn oei arih hă?"
"Look, these women caused the children of Israel, through the counsel of Balaam, to trespass against the LORD in the incident of Peor, and there was a plague among the congregation of the LORD.","To, lu sư noh boih mă kiơ̆ đon hơlĕnh Balaam pơhlŭ kon pơlei Isơrael pơm yang kơkuh kơ Pêôr păng yoch tih 'bơ̆t anăp Kră Yang; đơ̆ng tơdrong yoch noh boih pơm ăn kơ kon pơlei Isơrael đei tơdrong gleh truh"
"Now therefore, kill every male among the little ones, and kill every woman who has known a man intimately.","Thoi noh dang ei, pơlôch bĕ đĭ lu kon drŏ-nglo hơ'lơ̆p păng pơlôch đĭ hloi lu bơngai drŏ-kăn mă đei 'bĭch hăm drŏ-nglo boih"
"But keep alive for yourselves all the young girls who have not known a man intimately.","mă-lei 'nĕ pơlôch lu bơngai drŏ-kăn mă tam mă đei 'bĭch hơdai hăm drŏ-nglo."
"And as for you, remain outside the camp seven days; whoever has killed any person, and whoever has touched any slain, purify yourselves and your captives on the third day and on the seventh day.","Bĕ gah lu iĕm athei, 'bĭch tơ 'nguaih kơ kơđông lăm tơpơh năr. Bu mă đei pơlôch minh 'nu bơngai dah pel hơtŭt 'bơm akâu bơngai lôch, dah bơngai mă bơ̆n đei rôp, athei ming hơmet akâu mă rơgoh lăm năr mă pêng păng năr mă tơpơh."
"Purify every garment, everything made of leather, everything woven of goats’ hair, and everything made of wood.”","Kŭm athei pih hơbĕn ao mă rơgoh, athei ôp đĭ dôm tơmam đe pơm păng akar păng sŏk bơbe păng dôm lu tơmam đe pơm păng 'long."
"Then Eleazar the priest said to the men of war who had gone to the battle, “This is the ordinance of the law which the LORD commanded Moses","Êlêasar, 'bok soi, khan kơ lu linh 'nao brŏk đơ̆ng tơblah thoi âu: 'Nâu tơdrong juăt bơtho đơ̆ng Kră Yang đei khan kơ Môis"
"Only the gold, the silver, the bronze, the iron, the tin, and the lead","Hu, maih, kong, bơsei, kem bơlơ̆k"
"everything that can endure fire, you shall put through the fire, and it shall be clean; and it shall be purified with the water of purification. But all that cannot endure fire you shall put through water.","wă khan dôm lu tơmam mă gơh 'buh lăm ŭnh, lu iĕm athei 'buh lăm ŭnh wă kơ goh, mă-lei đe kư̆m yua đak wă ôp sư rơgoh, gah tơmam kiơ mă ưh kơ gơh kơ 'buh lăm ŭnh, athei tong sư lăm đak ôp 'mê̆-'mach."
"And you shall wash your clothes on the seventh day and be clean, and afterward you may come into the camp.”","Năr mă tơpơh lu iĕm athei pih hơbĕn ao iĕm, lei na sư goh; đơ̆ng noh na iĕm gơh mơ̆t lăm kơđông."
"Now the LORD spoke to Moses, saying","Kră Yang khan dơ̆ng kơ Môis thoi âu"
"“Count up the plunder that was taken—of man and beast—you and Eleazar the priest and the chief fathers of the congregation","Ăn kơ ih, hăm Êlêasar 'bok soi păng đĭ-đăng yŏng kơdră rim kơ adrĕch, athei chih jô̆ dôm tơmam mă iĕm đei blah iŏk đơ̆ng lu ayăt, mă bơngai dah sem dơrong"
"and divide the plunder into two parts, between those who took part in the war, who went out to battle, and all the congregation.","na asong tơmam noh ăn kơ lu iĕm bơngai mă năm tơblah păng asong ăn kơ đĭ-đăng khŭl tơpôl akŭm."
"And levy a tribute for the LORD on the men of war who went out to battle: one of every five hundred of the persons, the cattle, the donkeys, and the sheep","Gah tơmam kơ lu linh năm tơblah, mă bơngai, dah rơmo, aseh iĕ dah triu, ih athei iŏk minh lăm pơđăm-hrĕng na akŭm pơyơ̆r ăn kơ Kră Yang"
"take it from their half, and give it to Eleazar the priest as a heave offering to the LORD.","wă khan na iŏk minh puăt đơ̆ng lăm tơmam lê̆ kơ linh tơblah noh păng ăn kơ Êlêasar, 'bok soi, pơm tơmam pơyơ̆r ăn kơ Kră Yang."
"And from the children of Israel’s half you shall take one of every fifty, drawn from the persons, the cattle, the donkeys, and the sheep, from all the livestock, and give them to the Levites who keep charge of the tabernacle of the LORD.”","Mă oei minh puăt noh ăn kơ adrĕch Isơrael, mă bơngai, rơmo, aseh iĕ, dah triu, wă khan lu kon sem dơrong, ih kư̆ iŏk mưh đei pơđăm-jĭt ih iŏk minh 'măn lê̆ pha păng jao ăn kơ adrĕch Lêwi bơngai jang lăng Bơsŭn Anih Akŭm Kră Yang."
"So Moses and Eleazar the priest did as the LORD commanded Moses.","Môis păng Êlêasar, 'bok soi, pơm kiơ̆ thoi nơ̆r Kră Yang đei khan kơ Môis."
"The booty remaining from the plunder, which the men of war had taken, was six hundred and seventy-five thousand sheep","Na, tơmam mă đơ̆ng lu linh blah iŏk đơ̆ng lu ayăt noh, tơdrâu-hrĕng tơpơh-jĭt pơđăm-rơbâu tŏ triu"
"seventy-two thousand cattle","tơpơh-jĭt 'bar-rơbâu rơmo"
"sixty-one thousand donkeys","tơdrâu-jĭt mônh rơbâu aseh iĕ."
"and thirty-two thousand persons in all, of women who had not known a man intimately.","Bơngai drŏ-kăn adruh tam băt kơ drŏ-nglo, đĭ-đăng đei pêng-jĭt 'bar-rơbâu 'nu."
"And the half, the portion for those who had gone out to war, was in number three hundred and thirty-seven thousand five hundred sheep","Minh puăt đơ̆ng gah lu bơngai năm tơblah, đei pêng-hrĕng pêng-jĭt tơpơh-rơbâu pơđăm-hrĕng tŏ triu"
"and the LORD’s tribute of the sheep was six hundred and seventy-five.","na pơyơ̆r ăn kơ Kră Yang tơdrâu-hrĕng tơpơh-jĭt pơđăm tŏ"
"The cattle were thirty-six thousand, of which the LORD’s tribute was seventy-two.","pêng-jĭt tơdrâu-rơbâu tŏ rơmo, na pơyơ̆r ăn kơ Kră Yang đei tơpơh-jĭt 'bar tŏ"
"The donkeys were thirty thousand five hundred, of which the LORD’s tribute was sixty-one.","pêng-rơbâu pơđăm-hrĕng tŏ aseh iĕ păng na pơyơ̆r ăn kơ Kră Yang tơdrâu-jĭt mônh tŏ"
"The persons were sixteen thousand, of which the LORD’s tribute was thirty-two persons.","mơjĭt-tơdrâu rơbâu 'nu bơngai păng na pơyơ̆r ăn kơ Kră Yang pêng-jĭt 'bar 'nu"
"So Moses gave the tribute which was the LORD’s heave offering to Eleazar the priest, as the LORD commanded Moses.","Môis pơjao ăn kơ Êlêasar, 'bok soi, tơmam na jing tơmam pơyơ̆r ăn kơ Kră Yang, trŏ thoi nơ̆r Kră Yang đei khan kơ Môis."
"And from the children of Israel’s half, which Moses separated from the men who fought","Minh puăt tơmam noh ăn kơ adrĕch Isơrael mă Môis đei klah lê̆ boih minh puăt kơ lu linh năm tơblah"
"now the half belonging to the congregation was three hundred and thirty-seven thousand five hundred sheep","minh puăt 'nâu asong kơ khŭl akŭm, pêng-hrĕng pêng-jĭt tơpơh-rơbâu pơđăm-hrĕng tŏ triu"
"thirty-six thousand cattle","pêng-jĭt tơdrâu-rơbâu tŏ rơmo"
"thirty thousand five hundred donkeys","pêng-jĭt rơbâu pơđăm-hrĕng tŏ aseh iĕ"
"and sixteen thousand persons","păng mơjĭt-tơdrâu 'nu bơngai."
"and from the children of Israel’s half Moses took one of every fifty, drawn from man and beast, and gave them to the Levites, who kept charge of the tabernacle of the LORD, as the LORD commanded Moses.","Lăm minh puăt noh asong kơ adrĕch Isơrael, Môis klah lê̆ kư̆ lăm pơđăm-jĭt tŏ minh pôm, mă bơngai dah sem tơmam păng pơjao ăn kơ bơngai Lêwi wă bơ̆jang wei-lăng Bơsŭn Anih Akŭm Kră Yang, kiơ̆ trŏ thoi Kră Yang đei pơkă khan kơ sư."
"Then the officers who were over thousands of the army, the captains of thousands and captains of hundreds, came near to Moses","Lu yŏng linh, wă khan yŏng pơgơ̆r minh-rơbâu 'nu linh păng yŏng pơgơ̆r minh-hrĕng 'nu linh, năm jê̆ Môis"
"and they said to Moses, “Your servants have taken a count of the men of war who are under our command, and not a man of us is missing.","na khan: Lu nhôn đĭch đam ih đei chih jô̆ boih linh, lu bơngai ala kơ lu nhôn pơgơ̆r, jô̆ tôm đĭ ưh kơ đei bu hiong."
"Therefore we have brought an offering for the LORD, what every man found of ornaments of gold: armlets and bracelets and signet rings and earrings and necklaces, to make atonement for ourselves before the LORD.”","Rim 'nu lu nhôn chĕp ba maih mă đơ̆ng lu nhôn blah iŏk, rơbưn, kong, tơkhiĕn, le đon, kon kiơng, wă pơm tơmam pơyơ̆r ăn kơ Kră Yang wă huai đơ̆ng yoch 'bơ̆t anăp Sư."
"So Moses and Eleazar the priest received the gold from them, all the fashioned ornaments.","Môis păng Êlêasar 'bok soi iŏk maih păng đĭ-đăng dôm tơmam pơhrôp mă đei hling tuh boih."
"And all the gold of the offering that they offered to the LORD, from the captains of thousands and captains of hundreds, was sixteen thousand seven hundred and fifty shekels.","Đĭ-đăng lu maih păng tơmam pơyơ̆r mă đơ̆ng lu yŏng pơgơ̆r minh-rơbâu linh, yŏng pơgơ̆r minh-hrĕng linh na pơyơ̆r ăn kơ Kră Yang, jô̆ đĭ mơjĭt-tơdrâu rơbâu tơpơh-hrĕng pơđăm-jĭt seikơl."
"(The men of war had taken spoil, every man for himself.)","Rim 'nu linh năm tơblah kư̆m iŏk tơmam kơ sư kơdih mơ̆n."
"And Moses and Eleazar the priest received the gold from the captains of thousands and of hundreds, and brought it into the tabernacle of meeting as a memorial for the children of Israel before the LORD.","Thoi noh, Môis păng Êlêasar 'bok soi iŏk maih đơ̆ng yŏng pơgơ̆r minh-rơbâu linh păng đơ̆ng yŏng pơgơ̆r minh-hrĕng linh, na chĕp ba tơ Bơsŭn Anih Akŭm pơm tơmam wă kơ 'blŏk kơ lu adrĕch Isơrael 'bơ̆t anăp Kră Yang."
"Now the children of Reuben and the children of Gad had a very great multitude of livestock; and when they saw the land of Jazer and the land of Gilead, that indeed the region was a place for livestock","Kon sâu Rubên hăm kon sâu Gat đei lơ sem dơrong; 'bôh tơring char Jaser hăm char Gileat jing anih 'lơ̆ng trŏ kơ wei rong rơmo, triu."
"the children of Gad and the children of Reuben came and spoke to Moses, to Eleazar the priest, and to the leaders of the congregation, saying","Na năm khan kơ Môis, Êlêasar 'bok soi păng bơngai pơgơ̆r Isơrael thoi âu"
"“Ataroth, Dibon, Jazer, Nimrah, Heshbon, Elealeh, Shebam, Nebo, and Beon","Pơlei Atarôt, Đibôn, Jaser, Nimra, Hesbôn, Êlêaleh, Sêbam, Nêbô păng pơlei Bêôn."
"the country which the LORD defeated before the congregation of Israel, is a land for livestock, and your servants have livestock.”","Pơlei tơring mă Kră Yang ăn tơblah jei 'bơ̆t anăp lu tơpôl akŭm adrĕch Isơrael, noh jơ̆ minh tơring 'lơ̆ng trŏ kơ wei rong sem dơrong păng lu đĭch đam ih đei sem dơrong lơ."
"Therefore they said, “If we have found favor in your sight, let this land be given to your servants as a possession. Do not take us over the Jordan.”","Pơma khan dơ̆ng: Tơdah lu nhôn gơh mơnat 'bơ̆t anăp ih, rŏ ăn kơ nhôn đĭch đam ih oei tơring âu jang sa, apinh 'nĕ ăn kơ lu nhôn ngĕ kơ mah tŏk hlôi pah to đak Krong Jôrđăn."
"And Moses said to the children of Gad and to the children of Reuben: “Shall your brethren go to war while you sit here?","Mă-lei Môis tơl nơ̆r lu kon sâu Rubên păng Gat thoi âu: 'Nhŏng oh lu iĕm gô năm tơblah, na iĕm gô oei tơ âu hă?"
"Now why will you discourage the heart of the children of Israel from going over into the land which the LORD has given them?","Liơ lu iĕm pơklai adrĕch Isơrael tơplih jơhngơ̆m, kuă kơ 'maih năm tơ dêh char mă Kră Yang đei ăn boih?"
"Thus your fathers did when I sent them away from Kadesh Barnea to see the land.","Noh, yă 'bok lu iĕm kư̆m pơm thoi noh sơ̆ kơplah lu sư oei 'bơ̆t Kades Barnêa, inh wơh lu sư năm chop lăng dêh char."
"For when they went up to the Valley of Eshcol and saw the land, they discouraged the heart of the children of Israel, so that they did not go into the land which the LORD had given them.","Lu yă 'bok iĕm tŏk năm truh tơ thŭng kuĕl Êskôl, lăng 'bôh tơring char, na pơhlŭ pơm ăn kơ adrĕch Isơrael tơplih jơhngơ̆m kuă kơ năm mơ̆t tơ lăm dêh char mă Kră Yang ăn."
"So the LORD’s anger was aroused on that day, and He swore an oath, saying","Lăm noh hloi, Kră Yang hil mĭl păng sư pơkă khan"
"‘Surely none of the men who came up from Egypt, from twenty years old and above, shall see the land of which I swore to Abraham, Isaac, and Jacob, because they have not wholly followed Me","Lu bơngai mă lĕch đơ̆ng dêh char Êyiptơ, iŏk đơ̆ng 'bar-jĭt sơnăm tơ kơpơ̆ng, gô ưh kơ 'bôh ôh dêh char mă Inh đei pơkă pơ'ngam wă ăn kơ Abraham, Isăk, Jakôp, yua kơ lu bơngai noh ưh kơ kiơ̆ Inh tơnăp"
"except Caleb the son of Jephunneh, the Kenizzite, and Joshua the son of Nun, for they have wholly followed the LORD.’","lăp Kalep kon drŏ-nglo Jêphunê bơngai Kênisit păng Jôsuê kon drŏ-nglo Nun, yua kơ bre sư kiơ̆ Kră Yang tơnăp đĭ jơhngơ̆m."
"So the LORD’s anger was aroused against Israel, and He made them wander in the wilderness forty years, until all the generation that had done evil in the sight of the LORD was gone.","Thoi noh, tơdrong Kră Yang hil mĭl dêh kơ lu adrĕch bơngai Isơrael, na sư ăn kơ lu đe noh yak thông huang lăm char glă noh puăn-jĭt sơnăm, dĭng mă đĭ-đăng jơhnơr lu bơngai pơm kơnê̆ 'bơ̆t anăp Kră Yang lôch đĭ."
"And look! You have risen in your fathers’ place, a brood of sinful men, to increase still more the fierce anger of the LORD against Israel.","'Nâu lu iĕm iung tơplih kơ 'bă lu iĕm, adrĕch bơngai kơnê̆ yoch, wă kơ rai pơthim tơdrong Kră Yang hil mĭl kơ lu adrĕch Isơrael dơ̆ng."
"For if you turn away from following Him, He will once again leave them in the wilderness, and you will destroy all these people.”","Tơdah lu iĕm achăng lê̆ Sư, na Sư lê̆ lu adrĕch 'nâu oei hơnơ̆ng lăm char glă păng lu iĕm pơm ăn kơ adrĕch âu lôch đĭ."
"Then they came near to him and said: “We will build sheepfolds here for our livestock, and cities for our little ones","Mă-lei lu đe noh năm tơ jê̆ Môis khan: Lu nhôn gô pơm hơdrong kơ lu sem dơrong păng pơlei tih ăn kơ lu kon hơ'lơ̆p nhôn"
"but we ourselves will be armed, ready to go before the children of Israel until we have brought them to their place; and our little ones will dwell in the fortified cities because of the inhabitants of the land.","mă-lei lu nhôn gô chĕp tơmam tơblah yak năm 'bơ̆t anăp kon pơlei Isơrael dĭng lu nhôn ba lu sư truh tơ anih mă đei klah asong ăn kơ lu sư. Gah kon akăn lu nhôn lu sư gô oei lăm pơlei tih kơjăp yua hli kơ kon pơlei lăm dêh char âu."
"We will not return to our homes until every one of the children of Israel has received his inheritance.","Lu nhôn ưh tam mă brŏk tơ hnam lu nhôn adrol kơ lu kon pơlei Isơrael tam mă iŏk teh jang sa."
"For we will not inherit with them on the other side of the Jordan and beyond, because our inheritance has fallen to us on this eastern side of the Jordan.”","Lu nhôn ưh kơ đei kiơ lăm kon pơlei Isơrael oei pah to đak Krong Jôrđăn dah oei ataih đơ̆ng noh yua kơ lu nhôn đei teh jang sa tơ pah âu kơ đak Krong Jôrđăn, tơ gah hơlĕch."
"Then Moses said to them: “If you do this thing, if you arm yourselves before the LORD for the war","Môis tơl lu sư khan: Tơdah lu iĕm pơm thoi noh, tơdah chĕp đao kơtuang wă năm tơblah 'bơ̆t anăp Kră Yang"
"and all your armed men cross over the Jordan before the LORD until He has driven out His enemies from before Him","tơdah lu iĕm chĕp đao kơtuang găn tŏk đak Krong Jôrđăn 'bơ̆t anăp Kră Yang, dĭng truh tơ layơ puh lê̆ đĭ lu ayăt đơ̆ng anăp Sư"
"and the land is subdued before the LORD, then afterward you may return and be blameless before the LORD and before Israel; and this land shall be your possession before the LORD.","păng tơdah dơning dơmônh char 'nâu blah iŏk 'bơ̆t anăp Kră Yang boih, iĕm wih brŏk 'bơ̆t anăp Kră Yang hăm kon pơlei Isơrael, lu iĕm ưh pă đei pơma kiơ păng teh âu gô jing teh iĕm jang sa 'bơ̆t anăp Kră Yang."
"But if you do not do so, then take note, you have sinned against the LORD; and be sure your sin will find you out.","Tơdah iĕm ưh kơ pơm kiơ̆ thoi noh, lu iĕm gô pơm yoch 'bơ̆t anăp Kră Yang, iĕm athei băt tơdrong yoch noh gô tuh tơ kơpal kơ̆l lu iĕm."
"Build cities for your little ones and folds for your sheep, and do what has proceeded out of your mouth.”","Pơm pơjing lu pơlei tih ăn kơ lu kon hơ'lơ̆p iĕm păng kư̆m pơm hơdrong kơ lu sem dơrong iĕm păng pơm thoi iĕm đei pơkă."
"And the children of Gad and the children of Reuben spoke to Moses, saying: “Your servants will do as my lord commands.","Kon sâu Gat păng kon sâu Rubên khan dơ̆ng kơ Môis: Lu đĭch đam ih gô pơm kiơ̆ kơ yŏng nhôn pơkă athei."
"Our little ones, our wives, our flocks, and all our livestock will be there in the cities of Gilead","Kon hơ'lơ̆p, lu akăn nhôn, khŭl triu păng đĭ-đăng lu sem dơrong lu nhôn gô oei tơ lăm pơlei tih tơ tơring char Gileat âu"
"but your servants will cross over, every man armed for war, before the LORD to battle, just as my lord says.”","mă-lei đĭ-đăng lu đĭch đam ih gô chĕp đao hơlă, tŏk tơ pah to, răp găn păng năm tơblah 'bơ̆t anăp Kră Yang, kiơ̆ thoi yŏng nhôn đei tơtă."
"So Moses gave command concerning them to Eleazar the priest, to Joshua the son of Nun, and to the chief fathers of the tribes of the children of Israel.","Thoi noh, gah tơdrong 'nâu Môis đei tơtă ăn kơ Êlêasar, 'bok soi, tơtă ăn kơ Jôsuê kon drŏ-nglo Nun păng tơtă ăn kơ lu yŏng kơdră rim adrĕch bơngai Isơrael"
"And Moses said to them: “If the children of Gad and the children of Reuben cross over the Jordan with you, every man armed for battle before the LORD, and the land is subdued before you, then you shall give them the land of Gilead as a possession.","na khan: Tơdah kon sâu Gat păng kon sâu Rubên chĕp đao hơlă tŏk găn đak Krong Jôrđăn hăm lu iĕm wă năm tơblah 'bơ̆t anăp Kră Yang păng tơdah dêh char noh jei lu iĕm, lei lu iĕm athei ăn kơ lu sư teh tơring Gileat jing teh lu sư jang sa."
"But if they do not cross over armed with you, they shall have possessions among you in the land of Canaan.”","Mă-lei tơdah lu sư ưh kơ đei tŏk găn đak Krong chĕp đao hơlă hơdai iĕm, lei asong lu sư teh jang sa lăm dêh char Kanaan đĕch."
"Then the children of Gad and the children of Reuben answered, saying: “As the LORD has said to your servants, so we will do.","Sâu Gat păng sâu Rubên tơl khan: Lu nhôn pơm kiơ̆ tơdrong kiơ mă Kră Yang đei tơtă khan hăm đĭch đam ih."
"We will cross over armed before the LORD into the land of Canaan, but the possession of our inheritance shall remain with us on this side of the Jordan.”","Lu nhôn gô chĕp đao hơlă tơmam tơblah tŏk yak rok anăp Kră Yang mơ̆t lăm dêh char Kanaan; mă-lei lu nhôn gô iŏk teh jang sa tơ pah âu đak Krong Jôrđăn."
"So Moses gave to the children of Gad, to the children of Reuben, and to half the tribe of Manasseh the son of Joseph, the kingdom of Sihon king of the Amorites and the kingdom of Og king of Bashan, the land with its cities within the borders, the cities of the surrounding country.","Thoi noh, na Môis ăn kơ kon sâu Gat, kon sâu Rubên păng ăn minh puăt kơ kon sâu Manase, kon drŏ-nglo Jôsep, dêh char Sihôn, pơtao Amôrit păng dêh char Ôk pơtao char Basan, wă khan dêh char hăm pơlei tih sư păng lu pơlei iĕ lăm tơring oei tăp dăr."
"And the children of Gad built Dibon and Ataroth and Aroer","Kon sâu Gat tơiung ming pơlei Dihôn, Atarôt păng pơlei Arôe"
"Atroth and Shophan and Jazer and Jogbehah","pơlei Atrôt Sôgan, pơlei Jaser, pơlei Jôbêha"
"Beth Nimrah and Beth Haran, fortified cities, and folds for sheep.","pơlei Bêt Nimra păng pơlei Bêt Haran, pơlei tih đei dur war kơjăp păng đei hơdrong sem dơrong hai."
"And the children of Reuben built Heshbon and Elealeh and Kirjathaim","Kon sâu Rubên tơiung ming pơlei Hesbôn, Êlêaleh, Kiriathim"
"Nebo and Baal Meon (their names being changed) and Shibmah; and they gave other names to the cities which they built.","pơlei Nêbô, pơlei Baal Mêôn, anăn kơ rim pơlei sư đei tơplih păng Sipma; păng krao anăn plơ̆ng pơlei ayơ mă lu sư đei pơdơ̆ng"
"And the children of Machir the son of Manasseh went to Gilead and took it, and dispossessed the Amorites who were in it.","kon sâu Maki, kon drŏ-nglo Manase, năm blah iŏk tơring char Gileat păng puh tơweh lê̆ lu bơngai Amôrit lĕch."
"So Moses gave Gilead to Machir the son of Manasseh, and he dwelt in it.","Thoi noh, Môis ăn tơring char Gileat kơ kon sâu Maki, kon drŏ-nglo Manase, lu sư oei tơ noh."
"Also Jair the son of Manasseh went and took its small towns, and called them Havoth Jair.","Jair, kon sâu Manase, năm blah iŏk lu pơlei iĕ đơ̆ng kon pơlei adrĕch Amôrit, krao hloi anăn pơlei Hawôt Jar."
"Then Nobah went and took Kenath and its villages, and he called it Nobah, after his own name.","Nôba năm blah iŏk pơlei tih Kênat hăm lu pơlei iĕ sư na krao hloi anăn pơlei Nôba kiơ̆ kơ anăn sư kơdih."
"These are the journeys of the children of Israel, who went out of the land of Egypt by their armies under the hand of Moses and Aaron.","'Nâu anih lu bơngai Isơrael yak păng pơdơh đơ̆ng rŏng kơ lu sư lĕch đơ̆ng dêh char Êyiptơ kiơ̆ kơ khŭl sư, đei Môis păng Arôn pơgơ̆r wei-lăng."
"Now Moses wrote down the starting points of their journeys at the command of the LORD. And these are their journeys according to their starting points","Môis chu kiơ̆ nơ̆r Kră Yang tơtă chih jô̆ anih trong lu kon pơlei yak năm, hăm chih jô̆ kiơ̆ kơ anih lu sư pơdơh. Thoi noh 'nâu lu anih lu sư pơdơh păng trong lu sư yak năm."
"They departed from Rameses in the first month, on the fifteenth day of the first month; on the day after the Passover the children of Israel went out with boldness in the sight of all the Egyptians.","Lăm năr mơjĭt-pơđăm khei mônh, năr đơ̆ng rŏng kơ năr giĕng năm brih lu sư pơtơm yak đơ̆ng pơlei Ramese, lu sư yak hmă ưh kơ hli tơm măt lu kon pơlei bơngai Êyiptơ 'bôh."
"For the Egyptians were burying all their firstborn, whom the LORD had killed among them. Also on their gods the LORD had executed judgments.","Bơngai Êyiptơ oei 'bŭ kon lu sư mă đơ̆ng Kră Yang pơlôch, đĭ-đăng kon kơdră: Kră Yang phak lu yang lu sư."
"Then the children of Israel moved from Rameses and camped at Succoth.","Kon pơlei Isơrael lĕch đơ̆ng pơlei Ramese năm pơm pơlei pơdơh tơ Sukôt"
"They departed from Succoth and camped at Etham, which is on the edge of the wilderness.","lĕch đơ̆ng pơlei Sukôt lu sư pơm pơlei pơdơh tơ Êtham, oei tơ jih kơ thŭng tơmăn glă."
"They moved from Etham and turned back to Pi Hahiroth, which is east of Baal Zephon; and they camped near Migdol.","Lĕch đơ̆ng Êtham yak dăr gah Pi Hahirôt, gah hơlĕch pơlei Baal Sêphôn; păng pơm pơlei pơdơh tơ Mikdôl."
"They departed from before Hahiroth and passed through the midst of the sea into the wilderness, went three days’ journey in the Wilderness of Etham, and camped at Marah.","Kon pơlei lê̆ Pi Hahirôt, yak rok lăm đak dơsĭ truh tơ thŭng tơmăn glă, yak pêng năr kơ trong lăm char glă Êtham, đơ̆ng noh lu sư pơm pơlei pơdơh tơ Mara."
"They moved from Marah and came to Elim. At Elim were twelve springs of water and seventy palm trees; so they camped there.","Yak đơ̆ng Mara truh tơ Êlim; tơ Êlim đei mơjĭt-'bar tŏ tu đak mơlĕch păng tơpơh-jĭt tơnơm 'long gol, na pơm pơlei pơdơh tơ noh."
"They moved from Elim and camped by the Red Sea.","Kon pơlei năm đơ̆ng Êlim oei pơdơh jê̆ đak Dơsĭ 'Brê"
"They moved from the Red Sea and camped in the Wilderness of Sin.","lu sư weh đơ̆ng đak dơsĭ 'brê năm pơm pơlei oei pơdơh tơ thŭng tơmăn glă Sin"
"They journeyed from the Wilderness of Sin and camped at Dophkah.","lu sư weh đơ̆ng tơmăn glă Sin năm pơm pơlei oei pơdơh tơ Dôpkah"
"They departed from Dophkah and camped at Alush.","weh đơ̆ng Dôpkah năm pơm pơlei oei pơdơh tơ Alus"
"They moved from Alush and camped at Rephidim, where there was no water for the people to drink.","weh đơ̆ng Alus năm pơm pơlei oei pơdơh tơ Rêphiđim, tơ anih noh đak ưh kơ đei ôh ăn kơ lu kon pơlei nhă."
"They departed from Rephidim and camped in the Wilderness of Sinai.","Kon pơlei adrĕch Isơrael lĕch đơ̆ng Rêphiđim năm pơm pơlei oei pơdơh tơ thŭng glă Sinai."
"They moved from the Wilderness of Sinai and camped at Kibroth Hattaavah.","Năm đơ̆ng thŭng glă Sinai năm pơm pơlei oei pơdơh tơ Kibrôt Hatawa."
"They departed from Kibroth Hattaavah and camped at Hazeroth.","Weh đơ̆ng Kibrôt Hatawa năm pơm pơlei oei pơdơh tơ Haserôt"
"They departed from Hazeroth and camped at Rithmah.","weh đơ̆ng Haserôt năm pơm pơlei oei pơdơh tơ Ritma"
"They departed from Rithmah and camped at Rimmon Perez.","weh đơ̆ng Ritma năm pơm pơlei oei pơdơh tơ Rimon Pêres"
"They departed from Rimmon Perez and camped at Libnah.","weh đơ̆ng Rimon Pêres năm pơm pơlei oei pơdơh tơ Lipna"
"They moved from Libnah and camped at Rissah.","weh đơ̆ng Lipna năm pơm pơlei oei pơdơh tơ Risa"
"They journeyed from Rissah and camped at Kehelathah.","weh đơ̆ng Risa năm pơm pơlei oei pơdơh tơ Kêlêhata"
"They went from Kehelathah and camped at Mount Shepher.","weh đơ̆ng Kêlêhata năm pơm pơlei oei pơdơh 'bơ̆t kông Sêpher"
"They moved from Mount Shepher and camped at Haradah.","weh đơ̆ng kông Sêpher năm pơm pơlei oei pơdơh 'bơ̆t Harada"
"They moved from Haradah and camped at Makheloth.","weh đơ̆ng Harada năm pơm pơlei oei pơdơh tơ Makhêlôt"
"They moved from Makheloth and camped at Tahath.","weh đơ̆ng Makhêlôt năm pơm pơlei oei pơdơh tơ Tahat"
"They departed from Tahath and camped at Terah.","weh đơ̆ng Tahat năm pơm pơlei oei pơdơh tơ Têra"
"They moved from Terah and camped at Mithkah.","weh đơ̆ng Têra năm pơm pơlei oei pơdơh tơ Mitka"
"They went from Mithkah and camped at Hashmonah.","weh đơ̆ng Mitka năm pơm pơlei oei pơdơh tơ Hasmôna."
"They departed from Hashmonah and camped at Moseroth.","Lu sư weh đơ̆ng Hasmôna năm pơm pơlei oei pơdơh tơ Mosêrôt"
"They departed from Moseroth and camped at Bene Jaakan.","weh đơ̆ng Mosêrôt năm pơm pơlei oei pơdơh tơ Bênê Jakan"
"They moved from Bene Jaakan and camped at Hor Hagidgad.","weh đơ̆ng Bênê Jakan năm pơm pơlei oei pơdơh tơ Hôr Hagitgat."
"They went from Hor Hagidgad and camped at Jotbathah.","Lu sư weh đơ̆ng Hôr Hagitgat năm pơm pơlei oei pơdơh tơ Jôtbata"
"They moved from Jotbathah and camped at Abronah.","Lu sư weh đơ̆ng Jôtbata năm pơm pơlei oei pơdơh tơ Abrôna"
"They departed from Abronah and camped at Ezion Geber.","lu sư weh đơ̆ng Abrôna năm pơm pơlei oei pơdơh tơ Êsiôn Gêber"
"They moved from Ezion Geber and camped in the Wilderness of Zin, which is Kadesh.","weh đơ̆ng Êsiôn Gêber năm pơm pơlei oei pơdơh tơ Kades lăm thŭng tơmăn glă Jin"
"They moved from Kadesh and camped at Mount Hor, on the boundary of the land of Edom.","lu sư weh đơ̆ng Kades năm pơm pơlei oei tơ kông Hôr tôch hơdral hăm dêh char Eđôm."
"Then Aaron the priest went up to Mount Hor at the command of the LORD, and died there in the fortieth year after the children of Israel had come out of the land of Egypt, on the first day of the fifth month.","Arôn 'bok soi, kiơ̆ kơ Kră Yang tơtă sư tŏk tơ kơpal kông Hôr păng lôch hloi tơ kơpal kông noh, lăm năr mônh khei pơđăm, sơnăm mă puăn-jĭt đơ̆ng rŏng kơ kon pơlei Isơrael lĕch đơ̆ng dêh char Êyiptơ."
"Aaron was one hundred and twenty-three years old when he died on Mount Hor.","Kơplah Arôn lôch tơ kơpal kông Hôr, sư arih đei minh-hrĕng 'bar-jĭt pêng sơnăm."
"Now the king of Arad, the Canaanite, who dwelt in the South in the land of Canaan, heard of the coming of the children of Israel.","Kơplah noh, pơtao đe Arat, noh bơngai Kanaan, oei tơ gah gơal tơring Kanaan, kơtơ̆ng khan kon pơlei Isơrael wă truh."
"So they departed from Mount Hor and camped at Zalmonah.","Kon pơlei Isơrael năm đơ̆ng kông Hôr păng pơm pơlei oei pơdơh tơ Salmôna."
"They departed from Zalmonah and camped at Punon.","Weh đơ̆ng Salmôna năm pơm pơlei oei pơdơh tơ Punon"
"They departed from Punon and camped at Oboth.","lu sư weh đơ̆ng Punon năm oei pơdơh tơ Ôbôt"
"They departed from Oboth and camped at Ije Abarim, at the border of Moab.","lu sư weh đơ̆ng Ôbôt năm oei pơdơh tơ Iyê Abarim hơdral hăm teh đak Môap."
"They departed from Ijim and camped at Dibon Gad.","Weh đơ̆ng Iyê Abarim năm pơm pơlei oei pơdơh tơ Đibôn Gat"
"They moved from Dibon Gad and camped at Almon Diblathaim.","weh đơ̆ng Đibôn Gat năm pơm pơlei oei pơdơh tơ Almôn-Diblatam."
"They moved from Almon Diblathaim and camped in the mountains of Abarim, before Nebo.","Weh đơ̆ng Almôn-Diblatam năm pơm pơlei oei pơdơh tơ kông Abarim tơ jê̆ Nêbô."
"They departed from the mountains of Abarim and camped in the plains of Moab by the Jordan, across from Jericho.","Lu sư weh đơ̆ng kông Abarim năm pơm pơlei oei pơdơh tơ lăm thŭng glă char Môap jê̆ đak Krong Jôrđăn, tơklă anăp pơlei Jêrikô."
"They camped by the Jordan, from Beth Jesimoth as far as the Abel Acacia Grove in the plains of Moab.","Lu sư pơdơh jê̆ đak Krong Jôrđăn iŏk đơ̆ng pơlei Bêt Jêsamôt truh tơ pơlei Abel Sitim lăm thŭng glă char Môap."
"Now the LORD spoke to Moses in the plains of Moab by the Jordan, across from Jericho, saying","Kră Yang khan kơ Môis lăm thŭng glă char Môap jê̆ đak Krong Jôrđăn tơklă anăp pơlei Jêrikô thoi âu"
"“Speak to the children of Israel, and say to them: ‘When you have crossed the Jordan into the land of Canaan","Roi tơbăt bĕ kơ kon pơlei Isơrael thoi âu: Kơplah iĕm tŏk găn hlôi đak Krong Jôrđăn wă mơ̆t tơ lăm dêh char Kanaan boih."
"then you shall drive out all the inhabitants of the land from before you, destroy all their engraved stones, destroy all their molded images, and demolish all their high places","Puh bĕ pơđĭ kon pơlei oei lăm char noh đơ̆ng anăp lu iĕm, pơrăm pơđĭ lu rup yang mă lu sư mam hling kơtă păng kư̆m athei pơrăm lê̆ đĭ lu anih kơjung mă lu sư pơm yang."
"you shall dispossess the inhabitants of the land and dwell in it, for I have given you the land to possess.","Lu iĕm gô iŏk hloi tơring char noh, oei hloi tơ noh teh noh Inh ăn kơ lu iĕm jang sa."
"And you shall divide the land by lot as an inheritance among your families; to the larger you shall give a larger inheritance, and to the smaller you shall give a smaller inheritance; there everyone’s inheritance shall be whatever falls to him by lot. You shall inherit according to the tribes of your fathers.","Athei hlang lăng păng asong băl teh noh kiơ̆ kơ rim adrĕch 'bok lu iĕm. Adrĕch bu lơ, iĕm athei asong teh jang sa să 'biơ̆; adrĕch ayơ tŏ sĕt, iĕm asong lu sư iĕ 'biơ̆. Rim 'nu gô iŏk kiơ̆ kơ đei hlang lăng trŏ, iĕm kư̆ asong băl kiơ̆ adrĕch 'bok lu sư."
"But if you do not drive out the inhabitants of the land from before you, then it shall be that those whom you let remain shall be irritants in your eyes and thorns in your sides, and they shall harass you in the land where you dwell.","Tơdah lu iĕm ưh kơ đei puh tơweh lu kon pơlei oei lăm tơring char noh đơ̆ng anăp iĕm, na lu bơngai mă lu iĕm oei rong lê̆ gô nhen thoi 'long suĕng trŏ lăm măt, kư̆m thoi jơla trŏ kơiĕng lu iĕm, lu sư gô pơrŭng lu iĕm bơngai mă oei lăm char sư noh"
"Moreover it shall be that I will do to you as I thought to do to them.’ ”","lei Inh gô pơrŭng lu iĕm thoi Inh đei wă pơm kơ lu sư mơ̆n."
"Then the LORD spoke to Moses, saying","Kră Yang khan dơ̆ng kơ Môis thoi âu"
"“Command the children of Israel, and say to them: ‘When you come into the land of Canaan, this is the land that shall fall to you as an inheritance—the land of Canaan to its boundaries.","Khan tơbăt kơ kon pơlei Isơrael bĕ tơdrong 'nâu: Lu iĕm gô mơ̆t iŏk dêh char Kanaan jang sa, hơdral kơ dêh char noh thoi âu."
"Your southern border shall be from the Wilderness of Zin along the border of Edom; then your southern border shall extend eastward to the end of the Salt Sea","Gah gơal hơdral lu iĕm, iŏk đơ̆ng tơmăn glă Yin, rok hơdral char Eđôm. Pơtơm đơ̆ng bơbah đak Dơsĭ 'Boh tơ gah hơlĕch."
"your border shall turn from the southern side of the Ascent of Akrabbim, continue to Zin, and be on the south of Kadesh Barnea; then it shall go on to Hazar Addar, and continue to Azmon","Hơdral 'nâu rok dăr kơ kông Akrabim, gah Yin păng tơ'bưh gah gơal Kades Barnêa; đơ̆ng noh truh tơ Hasar Ađar hơloh truh tơ Asmôn"
"the border shall turn from Azmon to the Brook of Egypt, and it shall end at the Sea.","đơ̆ng Asmôn rok weh gah đak glung Êyiptơ tơ'bưh tơ đak Dơsĭ tih."
"‘As for the western border, you shall have the Great Sea for a border; this shall be your western border.","Bĕ hơdral gah bơmơ̆t lu iĕm rok đak Dơsĭ Tih."
"‘And this shall be your northern border: From the Great Sea you shall mark out your border line to Mount Hor","Hơdral lu iĕm gah yă-nơ̆m: Iŏk đơ̆ng đak Dơsĭ Tih dĭng truh tơ kông Hôr"
"from Mount Hor you shall mark out your border to the entrance of Hamath; then the direction of the border shall be toward Zedad","iŏk đơ̆ng kông Hôr truh 'bơ̆t trong mơ̆t tơ pơlei Lebô Hamat, dĭng 'bơ̆t Sêđat."
"the border shall proceed to Ziphron, and it shall end at Hazar Enan. This shall be your northern border.","Rok truh tơ gah Siphrôn, hơdral tôch 'bơ̆t Hasar Ênan noh boih hơdral lu iĕm tơ gah yă-nơ̆m."
"‘You shall mark out your eastern border from Hazar Enan to Shepham","Gah hơlĕch hơdral lu iĕm iŏk đơ̆ng Hasar Ênan truh tơ Sêpham"
"the border shall go down from Shepham to Riblah on the east side of Ain; the border shall go down and reach to the eastern side of the Sea of Chinnereth","đơ̆ng Sêpham jur truh tơ Ribla tơ gah hơlĕch kơ Ain; đơ̆ng noh jur tơ gah hơlĕch đak Dơsĭ Kinêret."
"the border shall go down along the Jordan, and it shall end at the Salt Sea. This shall be your land with its surrounding boundaries.’ ”","Na tôch sư, truh jur tơ gah đak Krong Jôrđăn păng tơ'bưh tơ đak Dơsĭ 'Boh. Noh boih hơdral dêh char iĕm, đei hơdral tăp dăr thoi noh."
"Then Moses commanded the children of Israel, saying: “This is the land which you shall inherit by lot, which the LORD has commanded to give to the nine tribes and to the half-tribe.","Môis tơbăt nơ̆r tơtă 'nâu ăn kơ kon pơlei adrĕch Isơrael thoi âu: Noh boih dêh char mă lu iĕm gô hlang lăng iŏk asong băl kiơ̆ thoi nơ̆r Kră Yang đei khan ăn kơ tơsĭn adrĕch păng minh puăt adrĕch Manase."
"For the tribe of the children of Reuben according to the house of their fathers, and the tribe of the children of Gad according to the house of their fathers, have received their inheritance; and the half-tribe of Manasseh has received its inheritance.","Yua kơ adrĕch kon sâu Rubên, kiơ̆ kơ 'bok sư kơdih păng adrĕch kon sâu Gat, kiơ̆ kơ 'bok sư kơdih, hăm minh puăt adrĕch Manase đei iŏk boih teh jang sa kơ sư kơdih."
"The two tribes and the half-tribe have received their inheritance on this side of the Jordan, across from Jericho eastward, toward the sunrise.”","'Bar adrĕch păng minh puăt adrĕch 'nâu đei iŏk boih teh jang sa oei tơ paih âu gah hơlĕch đak Krong Jôrđăn, tơklă pơlei Jêrikô tơ gah măt 'năr lĕch."
"And the LORD spoke to Moses, saying","Kră Yang khan dơ̆ng kơ Môis thoi âu"
"“These are the names of the men who shall divide the land among you as an inheritance: Eleazar the priest and Joshua the son of Nun.","'Nâu anăn lu bơngai wă asong teh tơring Êlêasar 'bok soi păng Jôsuê kon drŏ-nglo Nun."
"And you shall take one leader of every tribe to divide the land for the inheritance.","Ăn kơ lu iĕm chă rơih minh 'nu kơdră pơgơ̆r đơ̆ng lăm rim adrĕch wă kơ lu sư năm tơgŭm chă asong teh oei jang sa."
"These are the names of the men: from the tribe of Judah, Caleb the son of Jephunneh","'Nâu anăn lu sư: Lăm adrĕch Juđa, đei Kalep, kon drŏ-nglo Jêphunê"
"from the tribe of the children of Simeon, Shemuel the son of Ammihud","Gah adrĕch kon sâu Simêôn, Sêmuel kon drŏ-nglo Amihut"
"from the tribe of Benjamin, Elidad the son of Chislon","gah adrĕch kon sâu Bênjamin, Êlidat kon drŏ-nglo Kislon"
"a leader from the tribe of the children of Dan, Bukki the son of Jogli","đơ̆ng adrĕch kon sâu Đan, minh 'nu yŏng kơdră anăn sư Buki, kon drŏ-nglo Jogli"
"from the sons of Joseph: a leader from the tribe of the children of Manasseh, Hanniel the son of Ephod","đơ̆ng adrĕch Manase kon Jôsep, đei minh 'nu yŏng kơdră Haniel kon drŏ-nglo Ephôt"
"and a leader from the tribe of the children of Ephraim, Kemuel the son of Shiphtan","đơ̆ng adrĕch Êphraim kon drŏ-nglo Jôsep đei minh 'nu yŏng kơdră Kêmuel kon drŏ-nglo Siptan"
"a leader from the tribe of the children of Zebulun, Elizaphan the son of Parnach","đơ̆ng adrĕch kon drŏ-nglo Sabulôn đei minh 'nu yŏng kơdră Êlisaphan kon drŏ-nglo Parnak"
"a leader from the tribe of the children of Issachar, Paltiel the son of Azzan","đơ̆ng adrĕch kon drŏ-nglo Isakar đei minh 'nu yŏng kơdră anăn sư Paltiel kon drŏ-nglo Asan"
"a leader from the tribe of the children of Asher, Ahihud the son of Shelomi","đơ̆ng adrĕch kon drŏ-nglo Aser đei minh 'nu yŏng kơdră, anăn sư Ahihut kon drŏ-nglo Sêlômi"
"and a leader from the tribe of the children of Naphtali, Pedahel the son of Ammihud.”","đơ̆ng adrĕch kon sâu Neptali, đei minh 'nu yŏng kơdră anăn sư Pêdahel kon drŏ-nglo Amihut."
"These are the ones the LORD commanded to divide the inheritance among the children of Israel in the land of Canaan.","Lu đe âu boih Kră Yang pơkă athei lu sư klah asong teh jang sa kơ lu kon pơlei adrĕch bơngai Isơrael lăm char Kanaan."
"And the LORD spoke to Moses in the plains of Moab by the Jordan across from Jericho, saying","Kră Yang khan kơ Môis 'bơ̆t lăm thŭng glă char Môap jê̆ đak Krong Jôrđăn tơklă anăp pơlei Jêrikô"
"“Command the children of Israel that they give the Levites cities to dwell in from the inheritance of their possession, and you shall also give the Levites common-land around the cities.","Tơtă bĕ kơ lu kon sâu adrĕch Isơrael wă kơ lu sư klah asong ăn teh đơ̆ng lu sư đei, kơ lu bơngai Lêwi oei tơ lăm pơlei tih; păng asong ăn hloi teh kơ lu sư tơ tăp dăr kơ pơlei tih noh"
"They shall have the cities to dwell in; and their common-land shall be for their cattle, for their herds, and for all their animals.","Bơngai Lêwi lu sư gô đei oei lăm lu pơlei tih; na teh 'nhĕt tăp dăr kơ pơlei tih noh lê̆ kơ khŭl sem dơrong lu sư sa."
"The common-land of the cities which you will give the Levites shall extend from the wall of the city outward a thousand cubits all around.","Teh mă tăp dăr kơ pơlei tih lu iĕm ăn kơ lu adrĕch adrung bơngai Lêwi noh minh-rơbâu hơgăt tăp dăr, iŏk đơ̆ng dur pơlei truh tơ 'nguaih."
"And you shall measure outside the city on the east side two thousand cubits, on the south side two thousand cubits, on the west side two thousand cubits, and on the north side two thousand cubits. The city shall be in the middle. This shall belong to them as common-land for the cities.","Lei na lu iĕm athei pơtŏ, gah 'nguaih kơ dur pơlei năm tơ gah hơlĕch noh 'bar-rơbâu hơgăt, năm tơ gah gơal 'bar-rơbâu hơgăt, năm tơ gah bơmơ̆t 'bar-rơbâu hơgăt, năm tơ gah yă-nơ̆m kư̆m 'bar-rơbâu hơgăt; lei pơlei tih noh tŏk-bŏk. Noh boih teh 'măn lê̆ kơ lu bơngai adrĕch Lêwi mă oei lăm pơlei tih."
"“Now among the cities which you will give to the Levites you shall appoint six cities of refuge, to which a manslayer may flee. And to these you shall add forty-two cities.","Lu pơlei tih lu iĕm gô asong ăn kơ lu bơngai adrĕch Lêwi, gô đei tơdrâu tŏ pơlei tih wă ôn kơ'nơp mă lu iĕm athei tơ'bôh ăn kơ lu sư, wă kơ lu bơngai mă pơlôch đe kơdâu ôn tơ noh; 'nguaih kơ tơdrâu tŏ pơlei tih noh, lu iĕm athei 'măn lê̆ kơ adrĕch bơngai Lêwi puăn-jĭt 'bar tŏ pơlei."
"So all the cities you will give to the Levites shall be forty-eight; these you shall give with their common-land.","Đĭ-đăng pơlei tih mă lu iĕm asong ăn kơ lu bơngai adrĕch Lêwi kư̆m asong ăn teh lăm hai, đĭ-đăng đei puăn-jĭt tơhngam tŏ pơlei."
"And the cities which you will give shall be from the possession of the children of Israel; from the larger tribe you shall give many, from the smaller you shall give few. Each shall give some of its cities to the Levites, in proportion to the inheritance that each receives.”","Gah lu pơlei tih lu iĕm wă asong lu bơngai adrĕch Lêwi đơ̆ng teh adrĕch bơngai Isơrael, lu iĕm athei iŏk kiơ̆ kơ adrĕch, adrĕch đei teh lơ 'biơ̆ lu iĕm iŏk đơ̆ng lu sư lơ 'biơ̆, adrĕch đei pơlei tih tŏ sĕt lu iĕm athei iŏk đơ̆ng lu sư tŏ sĕt 'biơ̆; rim kơ adrĕch wă klah asong ăn kơ lu adrĕch bơngai Lêwi noh kiơ̆ kơ tih pơlei đei lơ dah tŏ sĕt."
"Then the LORD spoke to Moses, saying","Klaih kơ noh, Kră Yang khan kơ Môis thoi âu"
"“Speak to the children of Israel, and say to them: ‘When you cross the Jordan into the land of Canaan","Khan bĕ kơ adrĕch kon pơlei Isơrael: Mưh iĕm tŏk hlôi kơ đak Krong Jôrđăn wă mơ̆t tơ dêh char Kanaan"
"then you shall appoint cities to be cities of refuge for you, that the manslayer who kills any person accidentally may flee there.","athei rơih chă kơ iĕm pơlei tih wă pơm pơlei ôn kơ'nơp, anih kơ lu bơngai mă hơch 'bơm pơlôch đe, gơh kơdâu ôn."
"They shall be cities of refuge for you from the avenger, that the manslayer may not die until he stands before the congregation in judgment.","Lu pơlei tih noh wă yua pơm pơlei ăn kơ lu bơngai mă đe wă pơlôch kơdâu ôn kơ lu bơngai wă pơlôch 'mong tơiung kơting, wă kơ lu bơngai đe wă pơlôch noh huay kơ lôch dĭng truh tơ năr năm 'bơ̆t anăp khŭl tơpôl sek tơlang."
"And of the cities which you give, you shall have six cities of refuge.","Thoi noh, lăm lu pơlei tih mă lu iĕm 'măn lê̆ noh, đei tơdrâu tŏ pơlei tih wă ăn kơ lu iĕm ôn."
"You shall appoint three cities on this side of the Jordan, and three cities you shall appoint in the land of Canaan, which will be cities of refuge.","Lu iĕm gô ăn pêng tŏ pơlei tih pah âu đak Krong Jôrđăn păng pơm pêng tŏ pơlei tih lăm char Kanaan; 'nâu mă lu pơlei mă lu iĕm wă kơdâu kơ'nơp."
"These six cities shall be for refuge for the children of Israel, for the stranger, and for the sojourner among them, that anyone who kills a person accidentally may flee there.","Tơdrâu tŏ pơlei tih 'nâu wă pơm anih ăn kơ lu bơngai Isơrael ôn kơ'nơp, hăm kư̆m ăn kơ lu kon pơlei tơmoi păng lu bơngai mă oei lăm pơlei tih noh, wă kơ lu bơngai bu mă hơch 'bơm pơlôch đe gơh kơ kơdâu ôn tơ noh."
"‘But if he strikes him with an iron implement, so that he dies, he is a murderer; the murderer shall surely be put to death.","Mă-lei dah sư teh đe hăm mam, na lôch hloi, lei bơngai noh jô̆ sư pơlôch bơngai; bơngai mă pơlôch đe noh pơlôch bĕ sư."
"And if he strikes him with a stone in the hand, by which one could die, and he does die, he is a murderer; the murderer shall surely be put to death.","Dah sư yua tơmo chĕp lăm ti sư na teh đe, bơngai mă sư teh hăm tơmo noh lôch, na đe jô̆ sư bơngai pơlôch bơngai; bơngai pơlôch đe noh pơlôch bĕ sư."
"Or if he strikes him with a wooden hand weapon, by which one could die, and he does die, he is a murderer; the murderer shall surely be put to death.","Kŭm thoi noh, tơdah bơngai bu chĕp 'long teh đe lôch hloi, bơngai noh jô̆ sư pơlôch bơngai; bơngai pơlôch đe noh pơlôch bĕ sư."
"The avenger of blood himself shall put the murderer to death; when he meets him, he shall put him to death.","Lu bơngai iung kơting, gô pơlôch lu bơngai pơlôch đe; layơ lu bơngai wă iung kơting chă 'bôh tơ'bơ̆p lu bơngai mă pơlôch sư athei pơlôch hloi."
"If he pushes him out of hatred or, while lying in wait, hurls something at him so that he dies","Dah đei bu mă yua kơ klai areh na tơlơ̆ đe, dah pơrơ̆ng klơ̆m hăm tơmam kiơ, yua kơ tơdrong noh na đe lôch"
"or in enmity he strikes him with his hand so that he dies, the one who struck him shall surely be put to death. He is a murderer. The avenger of blood shall put the murderer to death when he meets him.","dah yua kơ blĕk khŏn pơm 'mong na teh tŭr, yua kơ đơ̆ng tơdrong noh na đe lôch, bơngai bu mă pơm thoi noh đe pơlôch sư hloi. Noh jô̆ bơngai pơlôch bơngai; tơdah bơngai iung kơting chă 'bôh bơngai pơlôch đe noh athei pơlôch lê̆ sư."
"‘However, if he pushes him suddenly without enmity, or throws anything at him without lying in wait","Tơdah ưh kơ đei tơhil băl, oei hiôk băl đĕch, mă-lei đei minh 'nu năm tơlơ̆, dah klơ̆m chaih, tơmam kiơ 'bơm bơngai nai"
"or uses a stone, by which a man could die, throwing it at him without seeing him, so that he dies, while he was not his enemy or seeking his harm","dah ưh kơ đei ayăt băl ưh kơ đei wă pơrăm băl, kư̆m ưh kơ 'bôh sư na hơch 'bơm tơhuŏng tơmo 'bơm bơngai na sư lôch hloi"
"then the congregation shall judge between the manslayer and the avenger of blood according to these judgments.","lei athei sek kiơ̆ tơdrong juăt 'nâu thoi âu. Khŭl tơpôl akŭm athei sek tơlang kơ lu bơngai mă teh đe păng bơngai wă iung kơting"
"So the congregation shall deliver the manslayer from the hand of the avenger of blood, and the congregation shall return him to the city of refuge where he had fled, and he shall remain there until the death of the high priest who was anointed with the holy oil.","Khŭl tơpôl kon pơlei athei dŏng tơgŭm pơklaih lu bơngai mă pơlôch đe đơ̆ng ti lu bơngai wă iung kơting păng athei bơngai noh brŏk tơ pơlei tih ôn kơ'nơp, tơ anih mă sư đei kơdâu ôn akâu; păng bơngai noh athei oei tơ noh hloi dĭng truh tơ năr 'bok soi tơm mă đe đei tuh đak rơmă tơ kơ̆l sư noh lôch 'mơ̆i."
"But if the manslayer at any time goes outside the limits of the city of refuge where he fled","Mă-lei tơdah bơngai pơlôch bơngai lĕch năm hlôi 'nguaih kơ pơlei tih mă sư đêl kơdâu ôn, anih mă sư đei kơdâu ôn boih"
"and the avenger of blood finds him outside the limits of his city of refuge, and the avenger of blood kills the manslayer, he shall not be guilty of blood","păng dah lu bơngai iung kơting, tơ'bơ̆p, pơlôch sư tơ 'nguaih kơ pơlei tih mă sư kơdâu ôn, lei lu bơngai iung kơting, 'mong pham noh huay kơ đei yoch glăi ôh kơ pơlôch bơngai."
"because he should have remained in his city of refuge until the death of the high priest. But after the death of the high priest the manslayer may return to the land of his possession.","Yua kơ bơngai mă pơlôch bơngai noh athei oei tơ lăm pơlei tih wă ôn akâu noh dĭng truh tơ 'bok soi tơm noh lôch boih, đơ̆ng rŏng kơ 'bok soi lôch boih na bơngai mă pơlôch bơngai noh gơh wih tơ pơlei sư jang sa."
"‘And these things shall be a statute of judgment to you throughout your generations in all your dwellings.","Mă khan lu iĕm oei tơ dêh char ayơ lu iĕm răk tơdrong juăt 'nâu na sek tơlang tơduă lu iĕm lăm rim jơhnơr lu iĕm."
"Whoever kills a person, the murderer shall be put to death on the testimony of witnesses; but one witness is not sufficient testimony against a person for the death penalty.","Tơdah đei bơngai bu pơlôch bơngai, lu iĕm kư̆ rôp sek kiơ̆ kơ đơ̆ng đe roi khai kơ sư na gơh pơlôch sư; mă-lei dah lăp minh 'nu bơngai đĕch roi, lei ưh tam gơh pơlôch bu ôh."
"Moreover you shall take no ransom for the life of a murderer who is guilty of death, but he shall surely be put to death.","Lu iĕm 'nĕ kơ iŏk jên đơ̆ng lu bơngai pơlôch đe ăn wă huai tơdrong arih sư mă đe sek trŏ kơ wă pơlôch."
"And you shall take no ransom for him who has fled to his city of refuge, that he may return to dwell in the land before the death of the priest.","Lu iĕm 'nĕ kơ iŏk jên bơngai kơdâu ôn boih lăm pơlei tih ôn kơ'nơp, ăn kơnh sư gơh brŏk wih tơ pơlei sư kơdih adrol kơ 'bok soi tơm lôch."
"So you shall not pollute the land where you are; for blood defiles the land, and no atonement can be made for the land, for the blood that is shed on it, except by the blood of him who shed it.","Lu iĕm 'nĕ kơ pơm kơnê̆ 'mê̆-'mach kơ teh iĕm wă oei; yua kơ đơ̆ng pham pơm mơgrĭ kơ teh đak; ưh kơ đei kiơ mă gơh pơm kơ teh rơgoh dơ̆ng dah đei bơngai tuh pham pơlôch đe, lăp minh tơdrong đĕch pơm mơgrĭ kơ teh, mưh ưh kơ pơlôch plơ̆ sư tuh pham lei ưh kơ gơh huai iŏk teh noh ôh."
"Therefore do not defile the land which you inhabit, in the midst of which I dwell; for I the LORD dwell among the children of Israel.’ ”","Thoi noh, lu iĕm 'nĕ pơm mơgrĭ kơnê̆ 'mê̆ brư̆ kơ teh đak mă lu iĕm wă oei noh, Inh oei; Inh boih Kră Yang oei hơdai lu adrĕch bơngai Isơrael."
"Now the chief fathers of the families of the children of Gilead the son of Machir, the son of Manasseh, of the families of the sons of Joseph, came near and spoke before Moses and before the leaders, the chief fathers of the children of Israel.","Lu yŏng kơdră Gileat, kon drŏ-nglo Makir, sâu Manase, lăm adrĕch adrung kon sâu Jôsep, năm jê̆ păng pơma tơm măt kơ Môis păng lu yŏng kơdră lu bơngai Isơrael"
"And they said: “The LORD commanded my lord Moses to give the land as an inheritance by lot to the children of Israel, and my lord was commanded by the LORD to give the inheritance of our brother Zelophehad to his daughters.","thoi âu: Kră Yang đei khan kơ yŏng kơdră inh hlang lăng păng asong ăn boih teh char âu ăn kơ lu adrĕch adrung bơngai Isơrael jang sa păng Kră Yang kư̆m tơtă kơ sư jao ăn teh jang sa đơ̆ng Sêlôpêhat 'nhŏng lu nhôn, ăn kơ lu kon drŏ-kăn sư."
"Now if they are married to any of the sons of the other tribes of the children of Israel, then their inheritance will be taken from the inheritance of our fathers, and it will be added to the inheritance of the tribe into which they marry; so it will be taken from the lot of our inheritance.","Lei tơdah lu kon drŏ-kăn sư chă klo bơngai adrĕch nai kơ lăm bơngai Isơrael, teh jang sa lu sư noh đe gô iŏk đơ̆ng adrĕch 'bok lu nhôn păng thim dơ̆ng ăn teh jang sa noh kơ adrĕch klo lu sư, lei đe gô iŏk pơdrâu teh jang sa noh đơ̆ng adrĕch nhôn, mă đei hlang iŏk boih."
"And when the Jubilee of the children of Israel comes, then their inheritance will be added to the inheritance of the tribe into which they marry; so their inheritance will be taken away from the inheritance of the tribe of our fathers.”","Mưh truh tơ sơnăm pơdơh hiôk-hian lu bơngai Isơrael kơplah noh teh jang sa lu sư rai thim đơ̆ng klo lu sư, lei teh sư jang sa noh gô iŏk đơ̆ng teh adrĕch 'bok lu nhôn."
"Then Moses commanded the children of Israel according to the word of the LORD, saying: “What the tribe of the sons of Joseph speaks is right.","Môis tơtă ăn hloi kơ bơngai Isơrael kiơ̆ thoi Kră Yang đei khan kơ sư thoi âu: Adrĕch kon sâu Jôsep pơma noh trŏ."
"This is what the LORD commands concerning the daughters of Zelophehad, saying, ‘Let them marry whom they think best, but they may marry only within the family of their father’s tribe.’","'Nâu tơdrong Kră Yang đei khan gah lu kon drŏ-kăn Sêlôpêhat; lu sư wă oei kơ bu mơ̆ng kơ wă, mă-lei kư̆ oei lăm adrĕch adrung 'bok lu sư kơdih."
"So the inheritance of the children of Israel shall not change hands from tribe to tribe, for every one of the children of Israel shall keep the inheritance of the tribe of his fathers.","Thoi ei na lăm adrĕch bơngai Isơrael, teh jang sa ayơ huay kơ hiong đơ̆ng adrĕch âu năm tơ adrĕch nai, yua kơ rim 'nu lăm kon pơlei adrĕch noh gô oei kiơ̆ kơ teh bơ̆n jang sa gah adrĕch 'bok sư kơdih."
"And every daughter who possesses an inheritance in any tribe of the children of Israel shall be the wife of one of the family of her father’s tribe, so that the children of Israel each may possess the inheritance of his fathers.","Rim 'nu bơngai drŏ-kăn ayơ đei teh jang lăm lu adrĕch Isơrael, na athei oei kơ bơngai bu mă lăm hnam ayơ gah adrĕch adrung 'bok sư kơdih wă kơ rim 'nu lăm lu adrĕch Isơrael đei gơh iŏk teh tơmam jang sa đơ̆ng 'bok sư kơdih."
"Thus no inheritance shall change hands from one tribe to another, but every tribe of the children of Israel shall keep its own inheritance.”","Thoi noh, wă ưh kơ gơh đei teh jang sa tŏ yơ đơ̆ng adrĕch âu chĕp ba tơ adrĕch nai; mă-lei lăm adrĕch bơngai Isơrael iŏk bơwei teh jang sa kơdih noh."
"Just as the LORD commanded Moses, so did the daughters of Zelophehad","Lu kon drŏ-kăn Sêlôpêhat pơm rok kiơ̆ thoi Kră Yang đei pơkă kơ Môis."
"for Mahlah, Tirzah, Hoglah, Milcah, and Noah, the daughters of Zelophehad, were married to the sons of their father’s brothers.","Yua kơ Mahla, Tirsa, Hogla, Milka păng Nôa kon drŏ-kăn Sêlôpêhat iŏk klo oei kơ tơduă kơtum adrĕch 'bok lu sư kơdih ngăl"
"They were married into the families of the children of Manasseh the son of Joseph, and their inheritance remained in the tribe of their father’s family.","lu sư iŏk klo lăm lu adrĕch kon sâu Manase, kon drŏ-nglo Jôsep păng gah teh jang sa lu sư oei đei lăm adrĕch 'bok lu sư kơdih."
"These are the commandments and the judgments which the LORD commanded the children of Israel by the hand of Moses in the plains of Moab by the Jordan, across from Jericho.","Noh boih nơ̆r đơ̆ng Kră Yang tơtă pơkă kơ Môis khan ăn kơ kon pơlei adrĕch Isơrael, tơ thŭng glă char Môap, jê̆ đak Krong Jôrđăn, tơklă anăp pơlei tih Jêrikô."
