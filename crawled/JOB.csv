English, Bahnar
"There was a man in the land of Uz, whose name was Job; and that man was blameless and upright, and one who feared God and shunned evil.","Tơ lăm dêh char Usa đei minh 'nu bơngai drŏ-nglo anăn sư Jop, sư đei đon 'lơ̆ng tơpăt, băt hli yom kơ Kră Yang 'Bok Kei-Dei păng weh ataih đơ̆ng tơdrong kơnê̆."
"And seven sons and three daughters were born to him.","Sư pơjing tơpơh 'nu kon drŏ-nglo păng pêng 'nu kon drŏ-kăn."
"Also, his possessions were seven thousand sheep, three thousand camels, five hundred yoke of oxen, five hundred female donkeys, and a very large household, so that this man was the greatest of all the people of the East.","Jop đei tơpơh-rơbâu tŏ triu, pêng-rơbâu tŏ aseh lăk-đa, pơđăm-hrĕng hơgrop rơmo choh, pơđăm-hrĕng tŏ aseh iĕ akăn păng đei đĭch đam lơ; sư mơdrŏng hloh kơ đĭ-đăng bơngai lăm dêh char gah Hơlĕch."
"And his sons would go and feast in their houses, each on his appointed day, and would send and invite their three sisters to eat and drink with them.","Lu kon drŏ-nglo sư juăt kơ et sa, hơpong băl dăr tơ rim hnam lu sư; păng wơ̆n pêng 'nu mai oh drŏ-kăn sŏng sa hơdai lu sư."
"So it was, when the days of feasting had run their course, that Job would send and sanctify them, and he would rise early in the morning and offer burnt offerings according to the number of them all. For Job said, “It may be that my sons have sinned and cursed God in their hearts.” Thus Job did regularly.","Đơ̆ng rŏng kơ dôm năr et sa đang bơih, Jop wơh krao lu kon sư brŏk wă pơm giĕng ôp 'nhao rơgoh. Sư iung đơ̆ng hrôih, wă pơyơ̆r tơmam soi 'buh tôm kơ lu kon sư; sư tơchĕng khan: “Băt lu kon inh pơm yoch păng băt lăm jơhngơ̆m lu sư blei hiap Kră Yang 'Bok Kei-Dei.” Jop juăt kơ pơm thoi noh."
"Now there was a day when the sons of God came to present themselves before the LORD, and Satan also came among them.","Lăm minh năr ei lu linh jang năm akŭm 'bơ̆t anăp Kră Yang păng Satanb kư̆m năm hăm lu sư mơ̆n."
"And the LORD said to Satan, “From where do you come?” So Satan answered the LORD and said, “From going to and fro on the earth, and from walking back and forth on it.”","Kră Yang jet Satan: “E đơ̆ng yơ?” Satan tơl Kră Yang: “Inh chă nơnăm juang jơ̆p-jang kơ teh đak.”"
"Then the LORD said to Satan, “Have you considered My servant Job, that there is none like him on the earth, a blameless and upright man, one who fears God and shuns evil?”","Kră Yang jet dơ̆ng Satan, “E hăm 'bôh Jop bơngai hli yom kơ Inh? Lăm teh đak ưh kơ đei bu thoi sư, đei đon 'lơ̆ng tơpăt, băt hli yom kơ Inh Kră Yang 'Bok Kei-Dei păng weh ataih đơ̆ng tơdrong kơnê̆.”"
"So Satan answered the LORD and said, “Does Job fear God for nothing?","Satan tơl Kră Yang: “Jop hli yom kơ Kră Yang 'Bok Kei-Dei ưh kơ đei yua kiơ hă?”"
"Have You not made a hedge around him, around his household, and around all that he has on every side? You have blessed the work of his hands, and his possessions have increased in the land.","“Yua kơ Ih war dur tăp dăr wei-lăng sư, hnam dơnŏ sư păng dôm tơmam sư đei. Ih tuh ăn pŭn kơ tơdrong jang sư păng ăn kơ sư tơmam rai lơ lăm teh."
"But now, stretch out Your hand and touch all that he has, and he will surely curse You to Your face!”","Mă-lei dang ei dah Ih yơ̆r ti pơrăm dôm tơmam sư đei, lei sư gô hiap Ih hloi.”"
"And the LORD said to Satan, “Behold, all that he has is in your power; only do not lay a hand on his person.” So Satan went out from the presence of the LORD.","Kră Yang khan kơ Satan: “Âu dôm tơmam sư đei pơjao đĭ lăm tơpang ti e; mă-lei e 'nĕ hơtŭt 'bơm akâu sư.” Na Satan weh hloi đơ̆ng anăp Kră Yang."
"Now there was a day when his sons and daughters were eating and drinking wine in their oldest brother’s house","Lăm minh năr ei, kơplah lu kon drŏ-nglo păng kon drŏ-kăn Jop oei et sa lăm hnam 'nhŏng kơdră lu sư"
"and a messenger came to Job and said, “The oxen were plowing and the donkeys feeding beside them","minh 'nu bơngai jang năm roi ăn kơ Jop thoi âu: “Rơmo oei choh, aseh iĕ oei sa jê̆ kiơ̆ ei."
"when the Sabeans raided them and took them away—indeed they have killed the servants with the edge of the sword; and I alone have escaped to tell you!”","Blư bla đei lu bơngai Sêba năm blah, tơgar rôp iŏk đĭ hloi rơmo, aseh iĕ păng koh pơlôch lu đĭch đam ih hăm đao; lăp minh 'nu inh đĕch hlôi tơ âu năm roi ăn kơ ih.”"
"While he was still speaking, another also came and said, “The fire of God fell from heaven and burned up the sheep and the servants, and consumed them; and I alone have escaped to tell you!”","Bơngai âu oei pơma, na blư kơ minh 'nu bơngai nai truh roi: “Glaih đơ̆ng Kră Yang 'Bok Kei-Dei kơpal plĕnh taih, ŭnh sa đĭ lu triu păng lu bơngai wei triu ih, lăp minh 'nu inh đĕch klaih năm roi ăn kơ ih.”"
"While he was still speaking, another also came and said, “The Chaldeans formed three bands, raided the camels and took them away, yes, and killed the servants with the edge of the sword; and I alone have escaped to tell you!”","Bơngai âu oei pơma, na 'bôh minh 'nu bơngai nai dơ̆ng truh roi: “Lu bơngai Kalđê đei pêng khŭl, wang blah tơgar iŏk aseh lăk-đa păng koh pơlôch đĭ lu đĭch đam hăm đao; lăp minh 'nu inh đĕch klaih năm roi ăn kơ ih.”"
"While he was still speaking, another also came and said, “Your sons and daughters were eating and drinking wine in their oldest brother’s house","Bơngai âu oei pơma, na minh 'nu bơngai nai dơ̆ng truh năm roi: “Lu kon drŏ-nglo păng kon drŏ-kăn ih oei et sa tơ hnam 'nhŏng kơdră lu sư.”"
"and suddenly a great wind came from across the wilderness and struck the four corners of the house, and it fell on the young people, and they are dead; and I alone have escaped to tell you!”","Na đei kial hơbŭt tih đơ̆ng char glă pơm kơ puăn pah mum hnam. Hnam păk glơ̆m kơtĭt lu kon ih lôch đĭ; lăp minh 'nu inh đĕch klaih, năm roi ăn kơ ih."
"Then Job arose, tore his robe, and shaved his head; and he fell to the ground and worshiped.","Jop gruih iung hloi, hek ao sư hơkôih kơ̆l 'ngôch, drap bon tơ teh kơkuh kơ Kră Yang."
"And he said: “Naked I came from my mother’s womb, And naked shall I return there. The LORD gave, and the LORD has taken away; Blessed be the name of the LORD.”","Păng khan: “Mĕ inh tơpŭ kơ inh sơ̆ akâu hoh, păng inh brŏk tơ teh kư̆m gô akâu hoh mơ̆n; Kră Yang asong ăn, Kră Yang pơdrâu iŏk dơ̆ng; trŏ bơnê kơ anăn Kră Yang!”"
"In all this Job did not sin nor charge God with wrong.","Lăm dôm tơdrong noh, Jop ưh kơ đei pơm yoch păng ưh kơ đei pơma kư̆ kă kơ Kră Yang 'Bok Kei-Dei."
"Again there was a day when the sons of God came to present themselves before the LORD, and Satan came also among them to present himself before the LORD.","Lăm minh năr nai đơ̆ng đei lu linh jang năm akŭm 'bơ̆t anăp Kră Yang, na Satan kư̆m năm mơ̆n 'bơ̆t anăp Kră Yang."
"And the LORD said to Satan, “From where do you come?” Satan answered the LORD and said, “From going to and fro on the earth, and from walking back and forth on it.”","Kră Yang jet Satan: “E đơ̆ng yơ?” Satan tơl Kră Yang, “inh chă lăng nơnăm juang jơ̆p-jang kơ teh đak.”"
"Then the LORD said to Satan, “Have you considered My servant Job, that there is none like him on the earth, a blameless and upright man, one who fears God and shuns evil? And still he holds fast to his integrity, although you incited Me against him, to destroy him without cause.”","Kră Yang khan kơ Satan: “E hăm 'bôh Jop bơngai mă hli yom kơ Inh, jơ̆p lăm teh đak ưh kơ đei bu thoi Jop minh 'nu bơngai 'lơ̆ng tơpăt, hli yom kơ Kră Yang 'Bok Kei-Dei păng weh ataih đơ̆ng tơdrong kơnê̆? Mă khan e apinh Inh wă kơ pơrăm sư tơdrong kơ đei, sư oei wei 'lơ̆ng tơpăt.”"
"So Satan answered the LORD and said, “Skin for skin! Yes, all that a man has he will give for his life.","Satan tơl Kră Yang: “Akar 'mong akar. Minh 'nu bơngai kư̆m gơh jao đĭ mŭk tơmam sư đei wă tơplih iŏk tơdrong arih sư."
"But stretch out Your hand now, and touch his bone and his flesh, and he will surely curse You to Your face!”","Apinh Ih chro ti pơrăm truh tơ kơting sĕch Jop sĭt sư gô hiap Ih.”"
"And the LORD said to Satan, “Behold, he is in your hand, but spare his life.”","Kră Yang khan kơ Satan: “'Nâu e gơh pơm kơ Jop mă-lei e 'nĕ kơ pơlôch sư.”"
"So Satan went out from the presence of the LORD, and struck Job with painful boils from the sole of his foot to the crown of his head.","Thoi noh Satan weh đơ̆ng anăp Kră Yang, na sư pơm pơmat hloi Jop đei tơ'boch đuh đơ̆ng tơpang jơ̆ng truh tơ kơ̆l."
"And he took for himself a potsherd with which to scrape himself while he sat in the midst of the ashes.","Jop iŏk đơ̆ng kơcheh gŏ pơchah na hơkôih akâu jăn sư, sư hơ-oei lăm tơnuh."
"Then his wife said to him, “Do you still hold fast to your integrity? Curse God and die!”","Akăn sư khan kơ sư: “Liơ ih oei wei kơjăp lăm tơdrong 'lơ̆ng? Hiap bĕ Kră Yang 'Bok Kei-Dei na lôch!”"
"But he said to her, “You speak as one of the foolish women speaks. Shall we indeed accept good from God, and shall we not accept adversity?” In all this Job did not sin with his lips.","Mă-lei Jop khan kơ akăn sư: “Ih pơma thoi minh 'nu drŏ-kăn kơwao. Tơdrong pŭn hiôk đơ̆ng Kră Yang 'Bok Kei-Dei ăn, bơ̆n sơng iŏk; na tơdrong pơmat truh, ba wă ưh kơ iŏk hă?” Lăm đĭ dôm tơdrong noh, Jop ưh kơ đei pơma kơnê̆ 'bơm Kră Yang ôh."
"Now when Job’s three friends heard of all this adversity that had come upon him, each one came from his own place—Eliphaz the Temanite, Bildad the Shuhite, and Zophar the Naamathite. For they had made an appointment together to come and mourn with him, and to comfort him.","Pêng 'nu buăl Jop kơtơ̆ng sư đei dôm tơdrong pơmat-tat noh lu sư pơđâu băl rim 'nu đơ̆ng tơring sư kơdih wă năm ngôi wang sơ'ngon păng wă pơlung Jop. Pêng 'nu noh anăn sư Êliphas đơ̆ng pơlei Têman, Bildat đơ̆ng char Sua păng Sôphar đơ̆ng tơring pơlei Naama."
"And when they raised their eyes from afar, and did not recognize him, they lifted their voices and wept; and each one tore his robe and sprinkled dust on his head toward heaven.","Đơ̆ng ataih, lu sư lăng 'bôh Jop, mă-lei lu sư ưh kơ kơnăl ôh. Lăp lu sư kơnăl kơ Jop bơih na nhơ̆m ôr, hek ao lu sư kơdih, chup 'mui teh săi tơ kơpal păng săi tơ kơ̆l kơdih."
"So they sat down with him on the ground seven days and seven nights, and no one spoke a word to him, for they saw that his grief was very great.","Lu sư hơ-oei tơ teh hăm Jop lăm tơpơh năr tơpơh măng; ưh kơ đei bu pơma minh nơ̆r, lu sư 'bôh Jop jĭ jăn pơmat-tat dêh."
"After this Job opened his mouth and cursed the day of his birth.","Klaih kơ noh Jop pơtơm pơma hiap năr tơpŭ kơ sư."
"And Job spoke, and said","Sư khan"
"“May the day perish on which I was born, And the night in which it was said, ‘A male child is conceived.’","Năr tơpŭ kơ inh rŏ kơ hiong răm đĭ păng măng kư̆m khan: “Đe tơpŭ bơih kơ minh 'nu kon drŏ-nglo” ưh pă đei dơ̆ng."
"May that day be darkness; May God above not seek it, Nor the light shine upon it.","Rŏ kơ năr noh jing măng mu, Rŏ kơ Kră Yang 'Bok Kei-Dei đơ̆ng kơpal ưh kơ lăng ôh năr noh kư̆m ưh kơ đei hơdah pơchrang tơ sư."
"May darkness and the shadow of death claim it; May a cloud settle on it; May the blackness of the day terrify it.","Rŏ kơ măng mu păng hơmơ̆l tơdrong lôch iŏk lê̆ năr noh; rŏ kơ hơmơ̆l gom lê̆ sư, rŏ kơ măng mu kơ'năr pơm kơ sư hli."
"As for that night, may darkness seize it; May it not rejoice among the days of the year, May it not come into the number of the months.","Rŏ kơ măng mu hơ'bơ̆l rôp pơkơ̆ng măng noh. Rŏ kơ lê̆ pă jô̆ năr noh hơdai lăm sơnăm. Kŭm ưh pă jô̆ năr noh lăm lu khei."
"Oh, may that night be barren! May no joyful shout come into it!","Rŏ kơ măng noh ưh kơ đei bu anăp. Ưh kơ đei nơ̆r chơt hiôk lăm kơplah noh."
"May those curse it who curse the day, Those who are ready to arouse Leviathan.","Rŏ kơ bu mă juăt kơ hiap, hiap bĕ năr noh. Rŏ kơ bu juăt kơ râu Lêwiathan,a hiap bĕ măng noh"
"May the stars of its morning be dark; May it look for light, but have none, And not see the dawning of the day","Rŏ kơ sơnglŏng wŏng-tar jing măng mu; rŏ kơ sư chang gô hơdah, mă-lei ưh kơ 'bôh 'brưch hơdah, kư̆m ưh kơ đei 'bôh hơdah lĕch."
"Because it did not shut up the doors of my mother’s womb, Nor hide sorrow from my eyes.","Yua kơ măng noh ưh kơtang lê̆ măng tơpu kon mĕ inh na anăp kơ inh. Kŭm ưh kơ đei ôn lê̆ tơdrong pơmat-tat đơ̆ng măt inh."
"“Why did I not die at birth? Why did I not perish when I came from the womb?","“Liơ inh ưh kơ lôch hloi lăm năr 'nao jruh. Ưh kơtĕch jơhngơ̆m hloi lăp hlôi đơ̆ng mĕ inh."
"Why did the knees receive me? Or why the breasts, that I should nurse?","Liơ mă kŭl-tăng mĕ inh kơ'mĭn sơng iŏk inh păng đei hloi toh tơmŏm inh?"
"For now I would have lain still and been quiet, I would have been asleep; Then I would have been at rest","Dah inh lôch dang ei inh 'bĭch hiôk bơih, inh tep păng pơdơh hiôk."
"With kings and counselors of the earth, Who built ruins for themselves","Hơdai hăm lu yŏng păng pơtao teh đak, lu bơngai mă pơjing anih dang ei ning-mônh kơdih gô hiong răm."
"Or with princes who had gold, Who filled their houses with silver","Hơdai hăm lu yŏng pơgơ̆r đei hu maih tah mong 'bĕnh kơ hnam lu sư."
"Or why was I not hidden like a stillborn child, Like infants who never saw light?","Liơ đe ưh kơ 'bŭ inh lăm teh, thoi kon nge rơngăt Thoi nge lôch lăp 'nao hlôi jah ưh kơ 'bôh hơdah măt 'năr?"
"There the wicked cease from troubling, And there the weary are at rest.","Tơ bơsat noh bơngai kơnê̆ ưh pă đei pơrăm boih, păng bơngai rơdu rơmơ̆n gô pơdơh."
"There the prisoners rest together; They do not hear the voice of the oppressor.","Lu bơngai đe phak rơnŭk hiôk, ưh pă kơtơ̆ng nơ̆r đe wei hil hơdrăi."
"The small and great are there, And the servant is free from his master.","Tơ noh bơngai mơdrŏng, dơnuh kư̆m lei-lăi, păng bơngai đĭch gơh rơngei đơ̆ng yŏng tơ'ngla sư pơgŏ pơđep.”"
"“Why is light given to him who is in misery, And life to the bitter of soul","“Liơ bơngai pơmat-tat rai gơh 'bôh hơdah, păng bơngai chhŭr nuih na oei gơh arih?"
"Who long for death, but it does not come, And search for it more than hidden treasures","Lu sư hơpơi wă kơ lôch, mă ưh kơ gơh lôch; lu sư wă kơ lôch hloh kơ chă anih đe ôn hu maih."
"Who rejoice exceedingly, And are glad when they can find the grave?","Lu sư chơt hiôk 'nă hal. Hiôk-hian truh tơ đe 'bŭ lăm bơsat"
"Why is light given to a man whose way is hidden, And whom God has hedged in?","Liơ bơngai mă yak lăm trong đe chĭt bơih, Kră Yang 'Bok Kei-Dei war chĭt tăp dăr, mă gơh 'bôh hơdah?"
"For my sighing comes before I eat, And my groanings pour out like water.","Inh tơtok tơtăm truh tơpă gơh sŏng sa. Inh nhơ̆m hmoi ôr thoi đak ro."
"For the thing I greatly feared has come upon me, And what I dreaded has happened to me.","Tơdrong inh hli truh tơ inh bơih. Tơdrong mă inh tơrơ krưp tuh klơ̆p tơ inh."
"I am not at ease, nor am I quiet; I have no rest, for trouble comes.”","Inh tam đei arih hiôk hơđơ̆ng, Kŭm tam đei pơdơh rơhơi jơhngơ̆m tơdrong gleh pơmat truh tơ inh hloi!”"
"Then Eliphaz the Temanite answered and said","Êliphas, bơngai Thêman sư tơl"
"“If one attempts a word with you, will you become weary? But who can withhold himself from speaking?","Tơdah đei bơngai pơ̆n pơma dơnuh hăm ih, ih hăm hiôk ưh? “Mă-lei hăm đei bu mă kĕ ĕnh ưh kơ pơma?"
"Surely you have instructed many, And you have strengthened weak hands.","Ki sơ̆, ih đei bơtho pơlung lơ bơngai, Ih đei tơgŭm bơih ti rơdu jing pran."
"Your words have upheld him who was stumbling, And you have strengthened the feeble knees","Nơ̆r ih pơma tơgŭm bơngai pơ̆k gơh iung dơ̆ng, Ih pơm ăn kŭl-tăng rơdu jing jăng."
"But now it comes upon you, and you are weary; It touches you, and you are troubled.","Mă-lei dang ei đei tơdrong gleh truh kơ ih, mă ih kư̆m ưh kơ kĕ chu iŏk; Ih tơ'bơ̆p tơdrong pơmat-tat, na ih hli tơrơ."
"Is not your reverence your confidence? And the integrity of your ways your hope?","Ih hli yom kơ Kră Yang 'Bok Kei-Dei, liơ ih ưh kơ lui kơjăp? Ih arih 'lơ̆ng tơpăt, liơ mă ưh kơ đei hơmĕng?”"
"“Remember now, who ever perished being innocent? Or where were the upright ever cut off?","“Ih athei tơchĕng lăng 'mơ̆i, hăm đei bơngai 'lơ̆ng tơpăt ưh kơ pơm yoch mă wă lôch hiong? Păng hăm đei anih ayơ bơngai 'lơ̆ng tơpăt đe pơrăm?"
"Even as I have seen, Those who plow iniquity And sow trouble reap the same.","Kiơ̆ thoi inh 'bôh bơngai mă choh hăm tơdrong kơnê̆, lu bơngai rei tơdrong pơmat-tat đĕch, gô kĕch iŏk tơdrong noh."
"By the blast of God they perish, And by the breath of His anger they are consumed.","Hơyuh kial dui jơhngơ̆m Kră Yang 'Bok Kei-Dei pơrăm lu sư. Tơdrong Kră Yang 'Bok Kei-Dei hil mĭl na lu sư hiong răm."
"The roaring of the lion, The voice of the fierce lion, And the teeth of the young lions are broken.","Mă khan bơngai kơnê̆ grĕnh arum thoi dăm-brang, hơnĕnh dăm-brang yŏng Kră Yang gơ̆ lê̆ bơih."
"The old lion perishes for lack of prey, And the cubs of the lioness are scattered.","Dăm-brang pran kơtang lôch yua kơ ưh kơ đei sem bri wă sa. Păng khŭl dăm-brang kon lu sư tơklah tơklang.”"
"“Now a word was secretly brought to me, And my ear received a whisper of it.","Minh nơ̆r pơma hơgơ̆m truh tơ inh. Đon inh kơtơ̆ng nơ̆r pơma mơmơnh."
"In disquieting thoughts from the visions of the night, When deep sleep falls on men","Oei tep tơchĕng kơ tơdrong apo 'bôh kơmăng, kơplah tŏk-bŏk măng đĭ-đăng bơngai oei tep hlơ̆k"
"Fear came upon me, and trembling, Which made all my bones shake.","Tơdrong hli truh tơ inh pơm kơ inh tơtơ̆, pơpơ̆ đĭ-đăng kơting."
"Then a spirit passed before my face; The hair on my body stood up.","Đei hơyuh kial bah brih muh măt inh, pơm kơ inh tĭr hơdrôt sŏk sop iung!"
"It stood still, But I could not discern its appearance. A form was before my eyes; There was silence; Then I heard a voice saying","Đei ngôi rup noh dơ̆ng hĭ, inh lăng ưh kơ kơnăl. Đei hơbŏ bơngai lĕch dơ̆ng 'bơ̆t anăp inh. Oei dơ̆ng hreh, inh kơtơ̆ng nơ̆r pơma"
"‘Can a mortal be more righteous than God? Can a man be more pure than his Maker?","‘Kon bơngai bơ̆n hăm đei bu 'lơ̆ng tơpăt 'bơ̆t anăp Kră Yang 'Bok Kei-Dei? 'Bơ̆t anăp Kră Yang Tơ'ngla pơjing hăm đei bu 'lơ̆ng rơgoh?"
"If He puts no trust in His servants, If He charges His angels with error","Mă lu đĭch đam Sư, Sư kư̆m ưh kơ ngeh. Lu Lĭnh Jang, Sư kư̆m oei jô̆ glăi."
"How much more those who dwell in houses of clay, Whose foundation is in the dust, Who are crushed before a moth?","Pơma kiơ kơ kon bơngai đơ̆ng teh lơ̆n. Pơjing đơ̆ng 'mui teh, trŏ kơ pơjuă bơhlơ̆r thoi mua kơmot."
"They are broken in pieces from morning till evening; They perish forever, with no one regarding.","Lăm minh pơgê kơsơ̆ đe pơrăm sư hĕch hoch. Lôch hiong hlŏng hloi ưh kơ đei bu băt dơ̆ng."
"Does not their own excellence go away? They die, even without wisdom.’","Mưh tơlei bơsŭn plôh tơ nai. Lu sư gô lôch, pă đei bu hŏk iŏk gơh hơgei.’"
"“Call out now; Is there anyone who will answer you? And to which of the holy ones will you turn?","“Ih krao apinh bĕ, hăm đei bu tơl ih? Ih wă gơnang kơ bu lăm lu linh jang 'lơ̆ng rơgoh?"
"For wrath kills a foolish man, And envy slays a simple one.","Lu bơngai kơtul đei jơhngơ̆m blĕk pơlôch kơdih akâu, jơhngơ̆m gar pơlôch lu bơngai kơhlôh kơwao."
"I have seen the foolish taking root, But suddenly I cursed his dwelling place.","Inh 'bôh bơih lu bơngai kơtul rai chăt rơh, mă-lei pă 'biơ̆ đĕch Kră Yang gô hiap anih hnam sư oei.a"
"His sons are far from safety, They are crushed in the gate, And there is no deliverer.","Lu kon hơ'lơ̆p sư ưh kơ đei hơđơ̆ng ôh, đe gô juă bơhlơ̆r 'bơ̆t 'măng jang, na ưh kơ đei bu dŏng lu sư."
"Because the hungry eat up his harvest, Taking it even from the thorns, And a snare snatches their substance.","Lu bơngai pơngot sa đĭ dôm lu plei sư phĕ yuă. Lu sư kư̆m sa plei chăt đơ̆ng lăm rơ̆m jơla; păng lu bơngai rơhing, 'nhĕng kơ mŭk tơmam lu sư."
"For affliction does not come from the dust, Nor does trouble spring from the ground","Yua kơ tơdrong pơmat-tat kon bơngai ưh kơ lĕch đơ̆ng 'mui teh ôh, Hăm tơdrong rŭng răng kon bơngai kư̆m ưh kơ chăt đơ̆ng teh mơ̆n"
"Yet man is born to trouble, As the sparks fly upward.","Mă-lei đơ̆ng năr đe tơpŭ kơ kon bơngai sư đei tơdrong pơmat-tat. Tơpă gô thoi ŭnh đeh đông tơ kơpal.”b"
"“But as for me, I would seek God, And to God I would commit my cause","“Gah inh, inh gô krao chă Kră Yang 'Bok Kei-Dei, inh gô pơjao tơdrong inh kơ Sư"
"Who does great things, and unsearchable, Marvelous things without number.","Sư pơm dôm tơdrong tih-tin, ưh kơ đei bu hlôh, Tơdrong hlĭch chrơp ưh pă kĕ jô̆."
"He gives rain on the earth, And sends waters on the fields.","Sư ăn đak 'mi jur tơ teh. Đak 'mi hơiuh kơ mir na."
"He sets on high those who are lowly, And those who mourn are lifted to safety.","Sư tơiung lu bơngai răm-'băm. Ăn kơ lu bơngai nhơ̆m hmoi oei tơ anih hơđơ̆ng."
"He frustrates the devices of the crafty, So that their hands cannot carry out their plans.","Sư pơrăm lê̆ tơdrong lu bơngai kơnê̆ chă đon wă pơm. Ăn kơ tơdrong kiơ ti lu sư wă pơm ưh kơ jing."
"He catches the wise in their own craftiness, And the counsel of the cunning comes quickly upon them.","Sư rôp lu bơngai hơgei 'bơ̆r đon huŏng lăm tơdrong kơnê̆ lu sư wă pơm. Sư kư̆m pơtôch lê̆ 'bônh đĕch tơdrong lu bơngai kơnê̆ wă pơm."
"They meet with darkness in the daytime, And grope at noontime as in the night.","Kơ'năr lu sư yak thoi lăm măng mu. Tŏk-bŏk 'năr dơ̆ng lu sư chă hơwơ̆ thoi kơmăng."
"But He saves the needy from the sword, From the mouth of the mighty, And from their hand.","Mă-lei Sư dŏng pơklaih lu bơngai pơmat-tat đơ̆ng đao gưm,c pơklaih lu sư đơ̆ng 'bơ̆r păng ti lu bơngai pran kơtang."
"So the poor have hope, And injustice shuts her mouth.","Thoi noh lu bơngai dơnuh hoh đei chang hơmĕng, lu bơngai kơnê̆ Kră Yang pơŏm lê̆ 'bơ̆r.”"
"“Behold, happy is the man whom God corrects; Therefore do not despise the chastening of the Almighty.","“'Nâu, pŭn dêh kơ bơngai mă Kră Yang 'Bok Kei-Dei teh bơtho, thoi noh 'nĕ kơ lăng hơi, kơ Kră Yang Tih Hloh teh bơtho."
"For He bruises, but He binds up; He wounds, but His hands make whole.","Sư teh rơka, mă-lei Sư gô pơ̆n ming hơmet, Sư teh jĭ, mă-lei Sư gô pơklaih."
"He shall deliver you in six troubles, Yes, in seven no evil shall touch you.","Ih đei tơ'bơ̆p tơdrong pơmat-tat tơdrâu tơpơh 'măng, Sư oei dŏng pơklaih ih."
"In famine He shall redeem you from death, And in war from the power of the sword.","Lăm tơdrong pơngot rơwĕt, Sư dŏng pơklaih ih đơ̆ng lôch. Lăm tơdrong tơblah Sư pơklaih ih đơ̆ng đao gưm wă pơlôch ih."
"You shall be hidden from the scourge of the tongue, And you shall not be afraid of destruction when it comes.","Sư pơklaih ih đơ̆ng 'bơ̆r hơpiĕt bơngai pơma kơnê̆, Ih huay kơ hli ôh mă tơdrong răm truh."
"You shall laugh at destruction and famine, And you shall not be afraid of the beasts of the earth.","Ih gô hiĕk hơđơ̆ng mă tơdrong răm păng tơdrong pơngot rơwĕt truh. Mă sem bri ih kư̆m huay kơ hli."
"For you shall have a covenant with the stones of the field, And the beasts of the field shall be at peace with you.","Mir chŭn ih choh huay kơ tơmo păng lu sem bri brah oei hiôk hăm ih."
"You shall know that your tent is in peace; You shall visit your dwelling and find nothing amiss.","Ih gô băt sĭt bơsŭn anih ih oei hiôk jơnap. Ih gô wei rong lu khŭl triu rơmo ih, oei tôm ưh kơ đei hiong ayơ."
"You shall also know that your descendants shall be many, And your offspring like the grass of the earth.","Ih gô 'bôh adrĕch adrung kon sâu lơ kơdrơ̆m, kon sâu ih lơ thoi 'nhĕt kơpal teh."
"You shall come to the grave at a full age, As a sheaf of grain ripens in its season.","Ih gô brŏk tơ bơsat kơplah ih 'lŏ kră sot lơ sơnăm thoi hơchô̆ 'ba truh tơ anih preh 'ba lăp bơyan.”"
"Behold, this we have searched out; It is true. Hear it, and know for yourself.”","“Dôm tơdrong noh lu nhôn lăng sĭt trŏ tơpă boih. Mơ̆ng bĕ inh, na ih gô băt tơdrong noh.”"
"Then Job answered and said","Jop khan"
"“Oh, that my grief were fully weighed, And my calamity laid with it on the scales!","“Ôi! Hơpơi rŏ kơ đe kŏng lăng tơdrong pơmat-tat inh, dôm tơdrong gleh pơmat inh dan kơpal 'long kŏng!"
"For then it would be heavier than the sand of the sea— Therefore my words have been rash.","Tơdrong noh trăp hloh kơ chuơh đak dơsĭ! Yua kơ noh bơih na inh pă kĕ ĕnh pơma."
"For the arrows of the Almighty are within me; My spirit drinks in their poison; The terrors of God are arrayed against me.","Yua kơ 'brơ̆m Tơ'ngla Kră Yang Hloh prah 'bơm inh, Jơhngơ̆m inh huch đak hơkăm, Inh hli tơrơ tơdrong Kră Yang 'Bok Kei-Dei blah inh."
"Does the wild donkey bray when it has grass, Or does the ox low over its fodder?","Aseh iĕ hăm hmoi ôr tơdah sư đei 'nhĕt sa? Dah rơmo hăm hmoi tơdah sư đei 'nhĕt kro sa?"
"Can flavorless food be eaten without salt? Or is there any taste in the white of an egg?","Tơmam sa sap, đe hăm tah 'boh ưh?a Lăm lăk kok kơtăp iĕr hăm đei 'bâu kiơ ưh?"
"My soul refuses to touch them; They are as loathsome food to me.","Inh ưh kơ wă sa tơmam noh ôh; sa rai thim jĭ jăn.”"
"“Oh, that I might have my request, That God would grant me the thing that I long for!","“Ơ inh wă dêh dôm tơdrong apinh noh đei; Rŏ dêh kơ Kră Yang 'Bok Kei-Dei ăn đei dôm tơdrong inh hơpơi wă."
"That it would please God to crush me, That He would loose His hand and cut me off!","Kuă kơ kiơ Kră Yang lăp đon pơjuă bơhlơ̆r inh. Rŏ kơ Sư yua ti Sư chơ̆ng kơtĕch lê̆ chăl arih inh."
"Then I would still have comfort; Though in anguish I would exult, He will not spare; For I have not concealed the words of the Holy One.","Tơdrong lôch noh jing tơdrong pơlung inh; păng inh gô pơplŏng chơt hiôk lăm tơdrong jĭ jăn dêh. Yua kơ inh ưh kơ đei sơngah dôm nơ̆r Kră Yang Tơ'ngla 'Lơ̆ng Rơgoh pơma.”"
"“What strength do I have, that I should hope? And what is my end, that I should prolong my life?","“Inh đei jơhngơ̆m pran đơ̆ng yơ mă kĕ chang gô. Chăl arih inh tôch liơ ning-mônh, na inh mah adrin?"
"Is my strength the strength of stones? Or is my flesh bronze?","Jơhngơ̆m pran inh hăm trŏ kơ thoi tơmo? Akâu inh hăm trŏ kơ thoi kong?"
"Is my help not within me? And is success driven from me?","Tơpă inh ưh kơ gơh tơgŭm inh kơdih ôh, păng tơm tơdrong tơgŭm dŏng inh đĭ weh ataih đơ̆ng inh."
"“To him who is afflicted, kindness should be shown by his friend, Even though he forsakes the fear of the Almighty.","“Bơngai rơdu ơh sơ'ngon kăl kơ đei 'bôh buăl tơgŭm pơlung, mă khan bơngai noh hiong tơdrong hli yom kơ Kră Yang Tih Hloh."
"My brothers have dealt deceitfully like a brook, Like the streams of the brooks that pass away","Lu 'nhŏng oh inh jing bơngai hơlĕnh, nhen thoi thong đak hrĕng kro. Thoi đak lơ̆p ro koch jăng."
"Which are dark because of the ice, And into which the snow vanishes.","Đak noh gơsŏk yua kơ prĕl. Đak krong rai tŏk yua kơ prĕl hach."
"When it is warm, they cease to flow; When it is hot, they vanish from their place.","Mưh đei bơyan tŏ đak hrơ̆, b mưh đei 'năr tŏ pơchrang, đak hrơ̆ kro đĭ."
"The paths of their way turn aside, They go nowhere and perish.","Lu bơngai mơdro hao lăk-đa weh trong nai; năm jrok lăm char glă păng lôch hiong đĭ."
"The caravans of Tema look, The travelers of Sheba hope for them.","Lu bơngai mơdro đơ̆ng pơlei Têma chơchă đak Lu bơngai mơdro đơ̆ng tơring Sêba hơmĕng kơ đei đak."
"They are disappointed because they were confident; They come there and are confused.","Lu sư hơwơ̆l hơwang yua kơ lui hơmĕng dêh. Truh tơ thong bơngoi sơ'ngon."
"For now you are nothing, You see terror and are afraid.","Kiơ̆ kơ inh 'bôh, lu iĕm thoi lu thong noh, lu iĕm 'bôh tơdrong pơmat-tat inh, lăng krưp păng hli tơrơ."
"Did I ever say, ‘Bring something to me’? Or, ‘Offer a bribe for me from your wealth’?","Inh ưh kơ đei apinh lu iĕm: “Apinh iĕm ăn bĕ tơmam kơ inh! Apinh pơyơ̆r ăn bĕ kơ inh tơmam đơ̆ng lu iĕm đei!"
"Or, ‘Deliver me from the enemy’s hand’? Or, ‘Redeem me from the hand of oppressors’?","Apinh pơklaih inh đơ̆ng ti lu bơngai ayăt bĕ! Dah khan, huai iŏk inh bĕ đơ̆ng ti lu bơngai pơjuă pơđep inh!”"
"“Teach me, and I will hold my tongue; Cause me to understand wherein I have erred.","“Apinh iĕm bơtho tơ'bôh kơ inh, na inh ngăn hreh; Apinh tơ'bôh tơbăt kơ inh pơm glăi 'bơ̆t yơ."
"How forceful are right words! But what does your arguing prove?","Nơ̆r chrih trŏ,c pơm jĭ jơhngơ̆m tơpă! Mă-lei lu iĕm wă chrih kơ inh tơdrong kiơ?"
"Do you intend to rebuke my words, And the speeches of a desperate one, which are as wind?","Lu iĕm tơchĕng gơh chrih bơtho inh, nơ̆r liơ? Kơplah lu iĕm lăng nơ̆r inh pơma gah tơdrong pơmat-tat thoi kial tơthu."
"Yes, you overwhelm the fatherless, And you undermine your friend.","Lu iĕm hăm đei hlang lăng tơgar băl iŏk kon mơti, dah tơplih buăl iĕm iŏk tơmam?”"
"Now therefore, be pleased to look at me; For I would never lie to your face.","“Dang ei, inh apinh iĕm lăng tơpăt tơ muh măt inh, inh ưh kơ đei pơma hơlĕnh kơ lu iĕm."
"Yield now, let there be no injustice! Yes, concede, my righteousness still stands!","Inh apinh lu iĕm tơchĕng lăng dơ̆ng, 'nĕ chă jâu kư̆ kă. Apinh lu iĕm lăng hơlen bĕ, inh ưh kơ đei yoch."
"Is there injustice on my tongue? Cannot my taste discern the unsavory?","Hơpiĕt inh hăm lah pơma kiơ hơlĕnh? Inh ưh kơ băt dah inh hơlĕnh hă?”"
"“Is there not a time of hard service for man on earth? Are not his days also like the days of a hired man?","“Chăl arih kon bơngai kơpal teh thoi bơngai linh jang gleh lap, hăm trŏ năr sư arih thoi bơngai jang apah kơ năr?"
"Like a servant who earnestly desires the shade, And like a hired man who eagerly looks for his wages","Thoi bơngai đĭch hơpơi dêh kơ đei yơ̆p, thoi bơngai jang apah chang hơmĕng kơ jên khei"
"So I have been allotted months of futility, And wearisome nights have been appointed to me.","Kŭm thoi noh, khei năr arih inh ưh kơ đei hơmĕng kơ kiơ, inh arih pơmat-tat prăt măng."
"When I lie down, I say, ‘When shall I arise, And the night be ended?’ For I have had my fill of tossing till dawn.","Mưh inh 'bĭch tep, inh jet kơdih, layơ inh iung? Mă-lei măng jing kơjung tai, inh pơpơ̆ blông đang dĭng truh 'brưch hơdah."
"My flesh is caked with worms and dust, My skin is cracked and breaks out afresh.","Akâu inh hrai kuer sa, akar inh kơchap tơ'boch thoi hrŭk ao. Akar inh kro hơđang jing đuh.”"
"“My days are swifter than a weaver’s shuttle, And are spent without hope.","“Chăl arih inh năm kuăng thoi kơtuăl brai đe wai, inh lôch tôch hiong ưh kơ đei hơmĕng kiơ."
"Oh, remember that my life is a breath! My eye will never again see good.","Apinh Kră Yang 'Bok Kei-Dei 'blŏk chăl arih inh thoi minh hơyuh kial dui jơhngơ̆m; Măt inh ưh pă đei 'bôh tơdrong pŭn hiôk bơih."
"The eye of him who sees me will see me no more; While your eyes are upon me, I shall no longer be.","Măt bu mă lăng inh ưh pă 'bôh inh bơih; măt Ih chă lăng inh, pă đei inh bơih."
"As the cloud disappears and vanishes away, So he who goes down to the grave does not come up.","Thoi hơmơ̆l păr đông hiong đĭ. Thoi noh mơ̆n kon bơngai jur năm tơ pơlei lôch ưh pă gơh brŏk dơ̆ng."
"He shall never return to his house, Nor shall his place know him anymore.","Sư ưh pă brŏk tơ hnam sư dơ̆ng, tơ anih sư oei sơ̆ ưh pă 'bôh sư dơ̆ng.”"
"“Therefore I will not restrain my mouth; I will speak in the anguish of my spirit; I will complain in the bitterness of my soul.","“Yua kơ noh na inh ưh kơ ĕnh nơ̆r inh wă pơma; Yua kơ jơhngơ̆m inh sơ'ngon inh gô pơma; inh gô ôr mưh jơhngơ̆m inh pơmat dêh."
"Am I a sea, or a sea serpent, That You set a guard over me?","Inh hăm trŏ kơ đak dơsĭ Tih, dah 'bih Prao lăm đak dơsĭ jrŭ, Na Ih mah wei gak inh?"
"When I say, ‘My bed will comfort me, My couch will ease my complaint,’","Mưh inh tơchĕng, giơng inh gô pơlung inh, kơplah inh 'bĭch inh hiôk jơhngơ̆m dă 'biơ̆ tơtok"
"Then You scare me with dreams And terrify me with visions","Kơplah noh Ih gô pơm kơ inh hli lăm tơdrong apo, hli tơrơ krưp lăm tơdrong inh 'bôh."
"So that my soul chooses strangling And death rather than my body.","Kơtrơ̆m jah đe ket hơlŏng inh kơtĕch jơhngơ̆m, jah lôch 'lơ̆ng hloh kơ arih lăm kơting akâu âu."
"I loathe my life; I would not live forever. Let me alone, For my days are but a breath.","Inh đĭ hăl bơih tơdrong arih inh; Inh đĭ ưh pă 'maih arih bơih. Apinh ih 'nĕ pă hiơ̆k kơ inh, yua kơ chăl arih âu thoi minh hơyuh kial dui jơhngơ̆m đĕch.”"
"“What is man, that You should exalt him, That You should set Your heart on him","“Kon bơngai noh kiơ Ih mă gĭt kơ sư, Ih mah 'blŏk tơchĕng kơ sư"
"That You should visit him every morning, And test him every moment?","păng lăng hơlen rim pơgê, pơlong lăng sư ling-lang?"
"How long? Will You not look away from me, And let me alone till I swallow my saliva?","Dĭng dang yơ mă Ih ưh pă lăng tơ inh. Jah lê̆ inh rơhơi jơhngơ̆m gơh luăn đak hai."
"Have I sinned? What have I done to You, O watcher of men? Why have You set me as Your target, So that I am a burden to myself?","Ơ Kră Yang mă wei-lăng kon bơngai, tơdah inh đei pơm yoch, inh hăm pơm kiơ kơ Ih? Liơ Ih pơjing inh pơm tơmam Ih prah pơđam? Liơ inh tă jing bơngai pơhiơ̆k Ih?"
"Why then do You not pardon my transgression, And take away my iniquity? For now I will lie down in the dust, And You will seek me diligently, But I will no longer be.”","Yua kơ kiơ Ih ưh kơ mơnat ăn tơdrong yoch inh păng huay pă jô̆ tơdrong yoch inh. Ưh pă đunh bơih inh gô 'bĭch lăm 'mui teh; Ih gô chơchă inh, mă-lei pă đei inh bơih.”"
"Then Bildad the Shuhite answered and said","Bildat bơngai adrĕch Sua tơl Jop"
"“How long will you speak these things, And the words of your mouth be like a strong wind?","“Ih oei pơma thoi noh dĭng dang yơ? Nơ̆r pơma đơ̆ng lăm 'bơ̆r ih thoi kial hơbŭt."
"Does God subvert judgment? Or does the Almighty pervert justice?","Kră Yang 'Bok Kei-Dei hăm lah pơm pơđŏng lê̆ tơdrong tơpăt? Dah Tơ'ngla Mơsêh Mơyang Tih Hloh pơm pơglăi lê̆ tơdrong tơpăt?"
"If your sons have sinned against Him, He has cast them away for their transgression.","Kon hơ'lơ̆p ih đei pơm yoch boih hăm Kră Yang 'Bok Kei-Dei, na Kră Yang ăn kơ lu đe noh pŭ iŏk pơmat, yua kơ tơdrong yoch lu sư."
"If you would earnestly seek God And make your supplication to the Almighty","Gah ih, tơdah ih chă Kră Yang 'Bok Kei-Dei, păng krao apinh Kră Yang Tih Hloh."
"If you were pure and upright, Surely now He would awake for you, And prosper your rightful dwelling place.","Tơdah ih rơgoh păng 'lơ̆ng tơpăt, sĭt tơpă Sư gô dŏng pơklaih ih, păng Sư gô tơiung dơ̆ng hnam dơnŏ, păng mŭk tơmam ih, wă apah kơ tơdrong ih tơpăt."
"Though your beginning was small, Yet your latter end would increase abundantly.","Dang ei ih oei iĕ, dôm tơmam ih đei sơ̆ oei tŏ sĕt, mă-lei ning-mônh ih gô mơdrŏng tih tơpă."
"“For inquire, please, of the former age, And consider the things discovered by their fathers","“Inh apinh ih hŏk iŏk lu bơngai jơhnơr adrol sơ̆, Chă lăng hơlen bĕ dôm tơdrong lu sư chă 'bôh sơ̆"
"For we were born yesterday, and know nothing, Because our days on earth are a shadow.","Yua kơ lu bơ̆n bơngai nge 'nao brei tam băt tơdrong kiơ. Păng chăl arih bơ̆n kơpal teh hloh hlôi kuăng thoi yơ̆p."
"Will they not teach you and tell you, And utter words from their heart?","Mă-lei lu 'bok kră sơ̆ lu sư gô bơtho tơ'bôh kơ ih, mơ̆ng bĕ dôm tơdrong kiơ đêl lu sư băt hlôh"
"“Can the papyrus grow up without a marsh? Can the reeds flourish without water?","'Nhĕt trang hăm gơh chăt tơ anih ưh kơ đei đak? 'Long pơm hla bơar hăm gơh chăt tơ anih ưh kơ đei trâp?"
"While it is yet green and not cut down, It withers before any other plant.","Kơplah sư oei pơkao, đe ưh tam mă koh ôh, lu sư gô jô kro 'bônh hloh kơ lu 'nhĕt nai tơdah ưh kơ đei đak."
"So are the paths of all who forget God; And the hope of the hypocrite shall perish","Noh bơih tơdrong truh kơ lu bơngai mă sơngah kơ Kră Yang 'Bok Kei-Dei; lu bơngai mă ưh kơ lui tơdrong hơmĕng lu sư hiong đĭ."
"Whose confidence shall be cut off, And whose trust is a spider’s web.","Tơdrong kiơ mă lu sư lui gơnang kơtĕch boih, nhen thoi lu sư gơnang kơ wai dŭng."
"He leans on his house, but it does not stand. He holds it fast, but it does not endure.","Sư gơnang kơ hnam sư mă-lei hnam ưh kơ kĕ kơ dơ̆ng ôh; lu sư rôp pơjăng kơ hnam, kư̆m ưh kơ kĕ kơ iung."
"He grows green in the sun, And his branches spread out in his garden.","Lu sư nhen 'long chăt hơdrih ala măt 'năr. Bluh tơmơ̆ng chăt jơ̆p kơ pơgar."
"His roots wrap around the rock heap, And look for a place in the stones.","Rơh sư chăt kuăr tăp kơ tơmo, chăt kơchâu lăm tơmo."
"If he is destroyed from his place, Then it will deny him, saying, ‘I have not seen you.’","Mă-lei dah buch sư đơ̆ng anih sư chăt. Anih noh gô sơngah, khan, inh ưh tam layơ 'bôh sư."
"“Behold, this is the joy of His way, And out of the earth others will grow.","To tơdrong arih chơt hiôk lu bơngai sơngah kơ Kră Yang 'Bok Kei-Dei sư jô kro tôch dang noh. Na 'nhĕt 'long nai gô chăt đêl anih sư."
"Behold, God will not cast away the blameless, Nor will He uphold the evildoers.","“Mă-lei Kră Yang 'Bok Kei-Dei ưh kơ achăng lê̆ ôh lu bơngai 'lơ̆ng tơpăt. Kŭm ưh kơ wă tơgŭm lu bơngai pơm kơnê̆."
"He will yet fill your mouth with laughing, And your lips with rejoicing.","Sư gô ăn kơ 'bơ̆r ih hiĕk chơt păng hơkŭng ih gô jreo chơt hiôk 'nă hal."
"Those who hate you will be clothed with shame, And the dwelling place of the wicked will come to nothing.”","Lu bơngai areh kơ ih gô kơdơ̆ mơlâu. Bơsŭn lu bơngai pơm kơnê̆ gô răm đĭ.”"
"Then Job answered and said","Jop tơl khan"
"“Truly I know it is so, But how can a man be righteous before God?","Inh băt sĭt tơdrong noh trŏ; Mă-lei kon bơngai liơ gơh 'lơ̆ng tơpăt 'bơ̆t anăp Kră Yang 'Bok Kei-Dei?"
"If one wished to contend with Him, He could not answer Him one time out of a thousand.","Tơdah wă pơjah hăm Kră Yang 'Bok Kei-Dei, Sư jet rơbâu nơ̆r ưh kơ đei bu gơh tơl minh nơ̆r"
"God is wise in heart and mighty in strength. Who has hardened himself against Him and prospered?","Kră Yang 'Bok Kei-Dei mơsêh păng hơgei, hăm đei bu kĕ pơjah pơjăng hăm Kră Yang 'Bok Kei-Dei na jei sư?"
"He removes the mountains, and they do not know When He overturns them in His anger","Kră Yang 'Bok Kei-Dei hiŏng kông, kông ưh kơ băt adrol, lăm năr Sư hil Sư bơlih plơ̆ lê̆ kông."
"He shakes the earth out of its place, And its pillars tremble","Sư gơgŭ teh đơ̆ng hơnă sư, jrăng tơjră sư pơpơ̆ gĭl-gŭl"
"He commands the sun, and it does not rise; He seals off the stars","Sư tơtă kơ măt 'năr 'nĕ kơ lĕch Sư găn lê̆ lu sơnglŏng"
"He alone spreads out the heavens, And treads on the waves of the sea","Minh 'nu Sư đĕch bơlang plĕnh Păng dơ̆ng juă kơpal đak dơsĭ poh-yă."
"He made the Bear, Orion, and the Pleiades, And the chambers of the south","Sư pơjing kơ sơnglŏng Klang-giônga păng sơnglŏng Tung yăb. Hơnglŏng hơdrŭng iĕrc păng khŭl jơ'bôt sơnglŏng gah gơal.d"
"He does great things past finding out, Yes, wonders without number.","Sư pơm lu tơdrong tih-tin ưh kơ đei bu kĕ băt, tơdrong hlĭch chrơp bu kĕ jô̆."
"If He goes by me, I do not see Him; If He moves past, I do not perceive Him","Dah Sư năm rok cheng inh, inh ưh kơ 'bôh Sư, dah Sư yak brih inh kư̆m ưh kơ kơnăl."
"If He takes away, who can hinder Him? Who can say to Him, ‘What are You doing?’","Tơdah Sư tơgar pleh đơ̆ng bu, bu pơ̆n khă Sư? Bu pơ̆n khan kơ Sư, “Ih pơm kiơ thoi noh?”"
"God will not withdraw His anger, The allies of the proud lie prostrate beneath Him.","Kră Yang 'Bok Kei-Dei ưh kơ đei lê̆ ôh tơdrong Sư hil; Lu bơngai tơgŭm Rahape bon drap ala jơ̆ng Sư."
"“How then can I answer Him, And choose my words to reason with Him?","Thoi noh liơ inh gơh tơl nơ̆r Sư? Inh wă gơh rơih nơ̆r ayơ tơl Sư?"
"For though I were righteous, I could not answer Him; I would beg mercy of my Judge.","Mă inh rơgoh huay kơ yoch kư̆m ưh kơ gơh pơma dŏng dih kâu, Inh lăp apinh mơnat đĕch đơ̆ng Tơ'ngla sek tơlang inh."
"If I called and He answered me, I would not believe that He was listening to my voice.","Mă Sư tơl nơ̆r inh krao apinh, inh kư̆m oei ưh kơ ngeh Sư mơ̆ng nơ̆r inh"
"For He crushes me with a tempest, And multiplies my wounds without cause.","Sư pơm kial hơbŭt tơpơ̆k inh, păng pơm kơ rơka rai să tơdrong kơ đei."
"He will not allow me to catch my breath, But fills me with bitterness.","Sư ưh kơ ăn kơ inh hơya chă kial dui jơhngơ̆m, mă-lei roi ăn kơ inh sơ'ngon rai dêh."
"If it is a matter of strength, indeed He is strong; And if of justice, who will appoint my day in court?","Dah pơlong lăng jơhngơ̆m pran, jei Sư! Tơdah gơnang tơdrong trŏ lăp, bu pơ̆n kêng sư?"
"Though I were righteous, my own mouth would condemn me; Though I were blameless, it would prove me perverse.","Mă khan inh bơngai 'lơ̆ng tơpăt huay kơ yoch. Nơ̆r lĕch đơ̆ng 'bơ̆r inh gô jô̆ inh yoch; mă khan inh bơngai tơpăt Sư gô tơ'bôh ăn kơ inh đŏng đĕo."
"“I am blameless, yet I do not know myself; I despise my life.","Inh 'lơ̆ng tơpăt, mă-lei inh khan kơdih ưh kơ yua kiơ; inh areh kơ tơdrong arih inh."
"It is all one thing; Therefore I say, ‘He destroys the blameless and the wicked.’","Đĭ-đăng bơngai lei-lăi đĕch; na inh khan, Sư pơrăm bơngai tơpăt hăm bơngai pơm kơnê̆."
"If the scourge slays suddenly, He laughs at the plight of the innocent.","Mưh đei tơdrong truh pơlôch pơrăm ưh kơ tam băt. Sư hiĕk ăr kơ bơngai ưh kơ đei yoch."
"The earth is given into the hand of the wicked. He covers the faces of its judges. If it is not He, who else could it be?","Kơplah teh đak jao bơih kơ lu bơngai pơm kơnê̆ pơgơ̆r. Sư chĭt lê̆ măt lu 'bok sek tơlang lăm teh đak. Tơdah ưh kơ trŏ Sư pơm lei bu pơm?"
"“Now my days are swifter than a runner; They flee away, they see no good.","Năr chăl arih inh năm hrĕnh hloh kơ bơngai kơdâu năm roi tơbăt, Lu năr chăl arih inh kơdâu ôn bơih ưh kơ đei tơdrong pŭn hiôk."
"They pass by like swift ships, Like an eagle swooping on its prey.","Lu sư bah kuăng thoi plŭng tanh kram, thoi klang bruh rôp sa sem."
"If I say, ‘I will forget my complaint, I will put off my sad face and wear a smile,’","Tơdah inh khan kơdih. “Inh ưh pă ôr tơtok bơih, inh gô pơm tơ'bôh muh măt oei hiôk hiĕk chơt.”"
"I am afraid of all my sufferings; I know that You will not hold me innocent.","Inh hli kơ oei pŭ dôm tơdrong pơmat-tat inh, yua kơ inh băt, Ih ưh kơ jô̆ inh bơngai tơpăt"
"If I am condemned, Why then do I labor in vain?","Tơdah Kră Yang oei jô̆ inh yoch, lei liơ oei nŏng kơ ming hơmet ưh kơ yua kiơ?"
"If I wash myself with snow water, And cleanse my hands with soap","Mă khan inh hum hơpĕch hăm 'bŏng, păng ôp ti inh păng tơnuh."
"Yet You will plunge me into the pit, And my own clothes will abhor me.","Ih kư̆m oei tơhuŏng inh lăm sơlŭng. Dĭng mah ao inh lăng inh 'mê̆ krưp."
"“For He is not a man, as I am, That I may answer Him, And that we should go to court together.","Tơpă, Sư ưh kơ trŏ kon bơngai thoi inh, Wă kơ inh gơh tơl Sư; Wă kơ nhi gơh năm hơdai tơ anih sek tơlang."
"Nor is there any mediator between us, Who may lay his hand on us both.","Rŏ kơ đei bu dơ̆ng sơlam sek kơ nhi. Đei gơh sek pơđĭ 'bar pah ba."
"Let Him take His rod away from me, And do not let dread of Him terrify me.","Noh boih na mă Kră Yang 'Bok Kei-Dei iŏk lê̆ 'long băl wă teh đơ̆ng kơdŭ rŏng inh, wă kơ inh huay pă hli tơrơ kơ Sư dơ̆ng."
"Then I would speak and not fear Him, But it is not so with me.","Lei na inh gơh pơma dơnuh hăm Sư, huay pă hli bơih, yua kơ inh ưh kơ gơh pơm thoi noh ôh dang ei."
"“My soul loathes my life; I will give free course to my complaint, I will speak in the bitterness of my soul.","Inh hăl dêh kơ tơdrong arih inh; Na inh gô tơtok ưh kơ hli; Inh gô roi pơma kơ tơdrong, jơhngơ̆m inh chhŭr nuih."
"I will say to God, ‘Do not condemn me; Show me why You contend with me.","Inh khan kơ Kră Yang 'Bok Kei-Dei, 'nĕ pă jô̆ inh bơngai yoch; Ăn kơ inh băt Ih jô̆ inh đei yoch kiơ."
"Does it seem good to You that You should oppress, That You should despise the work of Your hands, And smile on the counsel of the wicked?","Ih hăm lăp wă pơjuă pơrăm inh, wă achăng lê̆ inh đơ̆ng ti Ih pơjing, Na hiôk iŏk tơdrong lu bơngai pơm kơnê̆ wă pơm hă?"
"Do You have eyes of flesh? Or do You see as man sees?","Ih đei măt thoi kon bơngai hă, lăng 'bôh thoi kon bơngai lăm teh đak?"
"Are Your days like the days of a mortal man? Are Your years like the days of a mighty man","Ih arih lăp minh 'bar 'năr thoi kon bơngai mơ̆n Dah lăp minh 'bar sơnăm thoi kon bơngai."
"That You should seek for my iniquity And search out my sin","Dĭng Ih mah chơchă tơdrong yoch inh, păng chă pơpơih tơdrong glăi inh."
"Although You know that I am not wicked, And there is no one who can deliver from Your hand?","Mă khan Ih băt kơ inh ưh kơ yoch ră, ưh kơ đei bu gơh dŏng pơklaih inh đơ̆ng ti Ih."
"‘Your hands have made me and fashioned me, An intricate unity; Yet You would destroy me.","Tơpang ti Ih bơih man pơjing inh, Mă-lei dang ei ti Ih wih pơrăm inh."
"Remember, I pray, that You have made me like clay. And will You turn me into dust again?","'Blŏk bĕ kơ Ih man pơjing inh thoi đe man gŏ teh; Lei ih wă pơdrâu inh tơ 'mui teh dơ̆ng hă?"
"Did You not pour me out like milk, And curdle me like cheese","Hăm trŏ Ih wă hling inh thoi đak toh tơ lăm klak mĕ inh. Na inh kơtuăl jing nge thoi 'bĕng tơpei đak toh 'nhŭ?"
"Clothe me with skin and flesh, And knit me together with bones and sinews?","Ih pơhrŭk ăn kơ inh sĕch păng akar, na tanh inh hơbĭ hơdai hăm kơting păng huan."
"You have granted me life and favor, And Your care has preserved my spirit.","Ih ăn bơih kơ inh đei tơdrong arih Ih 'mêm kơ inh hăm tơdrong 'mêm kơjăp sĭt, Ih wei-lăng rong ba tơdrong arih inh"
"‘And these things You have hidden in Your heart; I know that this was with You","Mă khan lei ră, Ih ôn hlơp tơdrong 'nâu lăm jơhngơ̆m Ih, inh băt Ih wă pơm tơdrong 'nâu."
"If I sin, then You mark me, And will not acquit me of my iniquity.","Ih răp lăng inh hăm đei pơm yoch. Ih ưh kơ mơnat ăn tơdrong yoch inh."
"If I am wicked, woe to me; Even if I am righteous, I cannot lift up my head. I am full of disgrace; See my misery!","Tơdah inh pơm kơnê̆, răm-'băm tơpă kơ inh! Mă-lei tơdah inh pơm trŏ 'lơ̆ng, inh kư̆m ưh kơ pơ̆n ngơk kơ̆l, yua kơ inh 'bĕnh kơ mơlâu, tơchĕng kơ tơdrong pơmat-tat inh."
"If my head is exalted, You hunt me like a fierce lion, And again You show Yourself awesome against me.","Tơdah inh pơang, Ih gô druh prah inh thoi dăm-brang, Ih gô pơm mơsêh hlĭch chrơp wă pơrăm inh."
"You renew Your witnesses against me, And increase Your indignation toward me; Changes and war are ever with me.","Ih đei lơ tơdrong plơ̆ng wă pơm kơ inh, tơdrong Ih hil kơ inh rai dêh Thoi khŭl linh plơ̆ng tơplih băl blah inh."
"‘Why then have You brought me out of the womb? Oh, that I had perished and no eye had seen me!","Liơ Ih ăn kơ inh lĕch đơ̆ng klak mĕ inh? 'Lơ̆ng hloh kơ inh lôch 'bơ̆t đe tam mă 'bôh inh"
"I would have been as though I had not been. I would have been carried from the womb to the grave.","Rŏ kơ inh jah lôch hloi huay kơ đei arih, lăp hlôi đơ̆ng mĕ inh jur hloi lăm bơsat"
"Are not my days few? Cease! Leave me alone, that I may take a little comfort","Hăm trŏ inh arih tŏ sĕt năr đĕch? Weh bĕ đơ̆ng inh, wă kơ inh đei hiôk 'biơ̆."
"Before I go to the place from which I shall not return, To the land of darkness and the shadow of death","Adrol kơ inh năm ưh pă đei brŏk dơ̆ng, năm tơ anih măng mu găm, măng klăm hơ'bơ̆l."
"A land as dark as darkness itself, As the shadow of death, without any order, Where even the light is like darkness.’ ”","Tơ anih măng mu găm, măng klăm tơdrong rŭng, anih noh ưh kơ hơdah, măng mu đĕch."
"Then Zophar the Naamathite answered and said","Sôphar, bơngai Naama tơl Jop"
"“Should not the multitude of words be answered? And should a man full of talk be vindicated?","Hăm trŏ ưh pă gơh tơl dơ̆ng bơih nơ̆r pơma noh? Bơngai 'bơ̆r hơchĕm na jei sư ngăl hah?"
"Should your empty talk make men hold their peace? And when you mock, should no one rebuke you?","Ih pơma kư̆ kă hăm pơm kơ đe ngăn đĕch? Wă ưh kơ đei bu chrih kơ ih, mưh ih chă pơjăm đe."
"For you have said, ‘My doctrine is pure, And I am clean in your eyes.’","Yua kơ ih khan kơ Kră Yang 'Bok Kei-Dei: “Tơdrong lui inh trŏ; păng inh rơgoh 'bơ̆t anăp Kră Yang 'Bok Kei-Dei.”"
"But oh, that God would speak, And open His lips against you","Ô! Rŏ kơ Kră Yang 'Bok Kei-Dei gô bơtho khan kơ ih: Păng pơma bơtho ih"
"That He would show you the secrets of wisdom! For they would double your prudence. Know therefore that God exacts from you Less than your iniquity deserves.","Rŏ kơ Sư tơ'bôh ăn kơ ih băt tôm tơdrong hlơp gah tơdrong hơgei. Yua kơ Sư hlôh băt tôm tơdrong mă bơngai ưh kơ gơh hlôh. Thoi noh, ih gô băt kơ Kră Yang 'Bok Kei-Dei phak ih ưh kơ mah dang tơdrong yoch kơnê̆ ih pơm."
"“Can you search out the deep things of God? Can you find out the limits of the Almighty?","Ih hăm kĕ hlôh băt tơdrong jrŭ hlĭch Kră Yang 'Bok Kei-Dei. Păng băt tôch hơđăl kơ Kră Yang Tih Hloh?"
"They are higher than heaven— what can you do? Deeper than Sheol— what can you know?","Tơdrong hơgei Kră Yang kơjung hloh kơ plĕnh Na ih gơh pơm kiơ? Tơdrong hơgei Sư jrŭ hloh kơ pơlei lôch, na liơ ih kĕ băt?"
"Their measure is longer than the earth And broader than the sea.","Kơjung hloh kơ teh păng să hloh kơ đak dơsĭ."
"“If He passes by, imprisons, and gathers to judgment, Then who can hinder Him?","Tơdah Sư năm brih, rôp ih pơm bơnă, păng sek tơlang, lei bu gơh găn khă Sư?"
"For He knows deceitful men; He sees wickedness also. Will He not then consider it?","Sư băt kơ lu bơngai hơlĕnh, lăng 'bôh đĭ tơdrong yoch, Lei Sư ưh kơ băt hơđăl hă?"
"For an empty-headed man will be wise, When a wild donkey’s colt is born a man.","Mưh bơngai kơtul gơh jing bơngai hơgei. Lei aseh bri gơh tuh kon sư jing bơngai."
"“If you would prepare your heart, And stretch out your hands toward Him","Na, dah ih hơmet jơhngơ̆m chă Kră Yang. Păng yơ̆r ti ih gah Sư"
"If iniquity were in your hand, and you put it far away, And would not let wickedness dwell in your tents","Dah đei tơdrong yoch lăm ti ih, athei tơbral hŭt lê̆ ataih; ưh kơ lê̆ tơdrong yoch kơnê̆ oei lăm bơsŭn ih"
"Then surely you could lift up your face without spot; Yes, you could be steadfast, and not fear","Lei ih gô ngơk muh măt ih huay kơ mơlâu, ih gô dơ̆ng kơjăp, huay pă hli."
"Because you would forget your misery, And remember it as waters that have passed away","Ih gô hiơt kơ dôm tơdrong pơmat-tat ih, ưh kơ 'blŏk kơ tơdrong 'noh thoi đak ro hlôi bơih."
"And your life would be brighter than noonday. Though you were dark, you would be like the morning.","Chăl arih ih gô hơdah hơdong hloh kơ 'năr dơ̆ng; măng mu gô hơdah thoi pơgê."
"And you would be secure, because there is hope; Yes, you would dig around you, and take your rest in safety.","Ih gô arih hiôk hơđơ̆ng, yua kơ ih đei tơdrong chang hơmĕng; Ih gô chă đei gơnang, Kră Yang wei-lăng ih păng pơdơh gô tep hiôk hơđơ̆ng."
"You would also lie down, and no one would make you afraid; Yes, many would court your favor.","Ih gô 'bĭch tep ưh kơ đei bu pơm kơ ih hli tơrơ, lơ bơngai gô chă ih wă kơ ih tơgŭm lu sư đei pŭn hiôk."
"But the eyes of the wicked will fail, And they shall not escape, And their hope—loss of life!”","Mă-lei gah lu bơngai pơm kơnê̆ gô lap rơgah; sư pă đei trong wă kơdâu ôn, păng tơdrong lu sư chang hơmĕng noh lăp gô kơtĕch jơhngơ̆m đĕch."
"Then Job answered and said","Jop tơl"
"“No doubt you are the people, And wisdom will die with you!","Lu iĕm ngeh lu iĕm bơngai hơgei, Mưh lu iĕm lôch tơdrong hơgei gô hiong hơdai lu iĕm mơ̆n."
"But I have understanding as well as you; I am not inferior to you. Indeed, who does not know such things as these?","Mă-lei inh kư̆m hơgei thoi lu iĕm. Inh ưh kơ lŭch kơ lu iĕm ôh; bu mă ưh kơ băt tơdrong iĕm pơma."
"“I am one mocked by his friends, Who called on God, and He answered him, The just and blameless who is ridiculed.","Inh jing bơngai chă pơhiĕk kơ bôl buăl. Mă khan inh đơ̆ng bơngai juăt krao khan apinh Kră Yang 'Bok Kei-Dei păng đei Sư tơl tơwih nơ̆r inh; Inh bơngai 'lơ̆ng tơpăt tôm tơdrong đĭ jing bơngai đe hiĕk ăr."
"A lamp is despised in the thought of one who is at ease; It is made ready for those whose feet slip.","Bơngai oei hiôk 'lơ̆ng pơjăm bơngai đei gleh truh. Bơngai bu tơpling jơ̆ng gô pơ̆k hloi."
"The tents of robbers prosper, And those who provoke God are secure— In what God provides by His hand.","Bơsŭn lu bơngai tơgar jing mơdrŏng, Lu bơngai che bơle kơ Kră Yang 'Bok Kei-Dei oei hiôk hơđơ̆ng lăm ti lu sư Kră Yang 'Bok Kei-Dei ăn đei mŭk tơmam rơkah rơkai."
"“But now ask the beasts, and they will teach you; And the birds of the air, and they will tell you","Mă-lei apinh sem bri, lu sư gô bơtho pơhrăm kơ iĕm. Apinh lu sem păr, lu sư gô roi ăn kơ iĕm"
"Or speak to the earth, and it will teach you; And the fish of the sea will explain to you.","Dah ih pơma dơnuh hăm teh, teh gô bơtho tơ'bôh kơ iĕm. Hăm lu ka đak dơsĭ, lu sư gô roi pơdah ăn kơ iĕm băt."
"Who among all these does not know That the hand of the LORD has done this","Lăm lu sem brem 'nâu, sem brem ayơ mă khan ưh kơ băt kơ đơ̆ng ti Kră Yang 'Bok Kei-Dei pơm ngăl dôm tơmam 'noh?"
"In whose hand is the life of every living thing, And the breath of all mankind?","Sư chĕp lăm ti tơdrong arih lu sem brem noh păng kial dui jơhngơ̆m kơ kon bơngai."
"Does not the ear test words And the mouth taste its food?","Hăm trŏ kơ đon băt hơlen nơ̆r pơma, thoi hơpiĕt băt liah tơmam sa 'lơ̆ng kơnê̆?"
"Wisdom is with aged men, And with length of days, understanding.","Bơngai kră jơnei đei tơdrong hơgei, bơngai arih sot đei tơdrong hlôh wao."
"“With Him are wisdom and strength, He has counsel and understanding.","Kră Yang 'Bok Kei-Dei gơh hơgei păng Mơsêh Mơyang gơh băt păng hlôh wao."
"If He breaks a thing down, it cannot be rebuilt; If He imprisons a man, there can be no release.","Sư pơrăm, ưh pă đei bu man pơdơ̆ng ming. Sư phak ưh pă đei bu gơh tơlĕch."
"If He withholds the waters, they dry up; If He sends them out, they overwhelm the earth.","Sư bơ̆ găn lê̆ đak, đak glung hrơ̆ hrĕng hloi; Sư ăn 'mi đak lơ̆p kơ teh hloi"
"With Him are strength and prudence. The deceived and the deceiver are His.","Tơdrong pran kơtang păng hơgei lăm Sư. Lăm Sư ngăl lu bơngai wơ̆l jrok păng lu bơngai mă pơm kơ đe wơ̆l jrok"
"He leads counselors away plundered, And makes fools of the judges.","Sư rôp anhăk phak lu bơngai pơthơr pơm tơdrong kơnê̆. Pơm ăn kơ lu 'bok sek tơlang jing kơtul kơwao."
"He loosens the bonds of kings, And binds their waist with a belt.","Sư yaih glang đêl lu pơtao chô̆. Păng tơ̆n kơpen tơ kơiĕng lu sư."
"He leads princes away plundered, And overthrows the mighty.","Sư chông ba lu 'bok soi tơ nai, blơ̆ lê̆ lu bơngai pơm 'bok soi pơgơ̆r đunh."
"He deprives the trusted ones of speech, And takes away the discernment of the elders.","Sư ăn 'bơ̆r bơngai mă đe gơnang kơmlo, păng iŏk lê̆ tơdrong hơgei đơ̆ng lu kră."
"He pours contempt on princes, And disarms the mighty.","Sư tuh tơdrong chhŭr nuih kơpal lu bơngai tih mơng. Yaih tơlei tơ̆n đơ̆ng lu bơngai pran."
"He uncovers deep things out of darkness, And brings the shadow of death to light.","Sư tơ'bôh ăn kơ dôm tơdrong hlơp pơm lăm măng mu. Pơm ăn kơ tơdrong pơm lăm măng mu jing hơdah đe 'bôh bang."
"He makes nations great, and destroys them; He enlarges nations, and guides them.","Sư ăn kơ adrĕch adrung bơngai rai mơdrŏng, đơ̆ng noh pơlôch pơrăm lu sư, pơih ăn kơ lu teh đak rai să păng ăn kơ lu sư tơklah tơklang.a"
"He takes away the understanding of the chiefs of the people of the earth, And makes them wander in a pathless wilderness.","Sư iŏk lê̆ tơdrong hơgei đơ̆ng lu yŏng kơdră lăm tơring. Pơm kơ lu sư nơnăm wơ̆l kư̆ kă chă trong ưh kơ đei thoi lăm char glă."
"They grope in the dark without light, And He makes them stagger like a drunken man.","Lu sư nơnăm chă jơjơ̆ lăm măng mu, ưh kơ đei hơdah, păng Kră Yang pơm kơ lu sư yak mơngưt mơngat thoi bơngai suai."
"“Behold, my eye has seen all this, My ear has heard and understood it.","'Nâu măt inh 'bôh bơih dôm tơdrong 'noh, Đon inh kơtơ̆ng păng hlôh mơ̆n."
"What you know, I also know; I am not inferior to you.","Inh kư̆m dai băt; Inh ưh kơ lŭch kơ iĕm ôh."
"But I would speak to the Almighty, And I desire to reason with God.","Mă-lei inh wă pơma hăm Kră Yang Tih Hloh. Inh hơpơi wă roi dŏng kơdih akâu hăm Kră Yang 'Bok Kei-Dei."
"But you forgers of lies, You are all worthless physicians.","Bĕ iĕm, lu iĕm pik bah hăm nơ̆r hơlĕnh. Đĭ-đăng tă kơ 'bok thây pơgang ưh kơ lĕch kiơ."
"Oh, that you would be silent, And it would be your wisdom!","Lei na iĕm ngăn ĕnh kơ pơma! Wă tơ'bôh kơ đe iĕm hơgei."
"Now hear my reasoning, And heed the pleadings of my lips.","Apinh iĕm mơ̆ng nơ̆r inh pơma dŏng kơdih, wă kơ iĕm băt inh pơma trŏ. Athei mơ̆ng bĕ mă nhen nơ̆r đơ̆ng 'bơ̆r inh pơma dŏng kơdih."
"Will you speak wickedly for God, And talk deceitfully for Him?","Hăm trŏ đơ̆ng Kră Yang 'Bok Kei-Dei, Na iĕm pơ̆n pơma hơlĕnh? Hăm trŏ yua kơ Sư iĕm pơma pơdăr hă?"
"Will you show partiality for Him? Will you contend for God?","Iĕm hăm wă pơdê Sư? Iĕm wă pơma dŏng Kră Yang 'Bok Kei-Dei ah?"
"Will it be well when He searches you out? Or can you mock Him as one mocks a man?","Lu iĕm hăm đei apah bơnê tơdah Sư lăng lăm jơhngơ̆m iĕm? Iĕm tơchĕng gơh hơlĕnh kơ Sư thoi hơlĕnh kơ kon bơngai hă?"
"He will surely rebuke you If you secretly show partiality.","Sư gô hil phak iĕm tơpă. Tơdah iĕm oei pơdê Sư, mă khan hlơp lăm jơhngơ̆m."
"Will not His excellence make you afraid, And the dread of Him fall upon you?","Lu iĕm ưh kơ hli tơdrong mơsêh krưp Sư hă? Tơdrong mơsêh krưp đơ̆ng Sư ưh kơ wă pơm kơ lu iĕm hli hă?"
"Your platitudes are proverbs of ashes, Your defenses are defenses of clay.","Tơdrong pơđơ̆k iĕm thoi 'mui tơnuh đĕch. Nơ̆r iĕm dŏng kơdih 'bônh tơgơ̆ thoi teh lơ̆n."
"“Hold your peace with me, and let me speak, Then let come on me what may!","Ngăn bĕ, lê̆ inh pơma. Mă khan đei tơdrong thoi yơ inh pŭ."
"Why do I take my flesh in my teeth, And put my life in my hands?","Liơ inh lê̆ akâu inh kơdih lăm tơdrong hli krưp, păng chĕp tơdrong arih inh lăm ti?"
"Though He slay me, yet will I trust Him. Even so, I will defend my own ways before Him.","Mă Kră Yang pơlôch inh, inh kư̆m oei gơnang kơ sư; Mă-lei inh oei dŏng tơdrong arih inh 'bơ̆t anăp Sư."
"He also shall be my salvation, For a hypocrite could not come before Him.","Đơ̆ng tơdrong 'noh bơih wă dŏng pơklaih inh. Yua kơ lu bơngai ưh kơ lui ưh kơ pơ̆n năm 'bơ̆t anăp Sư."
"Listen carefully to my speech, And to my declaration with your ears.","Iĕm athei mơ̆ng mă nhen dôm nơ̆r inh pơma, Apinh iĕm pơgling đon mơ̆ng nơ̆r inh roi tơblang."
"See now, I have prepared my case, I know that I shall be vindicated.","Inh đei hơmet bơih nơ̆r inh wă pơma dŏng, Inh băt tơpă gô jei inh."
"Who is he who will contend with me? If now I hold my tongue, I perish.","Hăm đei bu wă pơjah hăm inh khan jei sư. Dah lei inh gô pơmơ̆ng ngăn gô lôch."
"“Only two things do not do to me, Then I will not hide myself from You","Apinh Kră Yang ăn kơ inh 'bar tơdrong đĕch wă kơ inh huay kơdâu ôn đơ̆ng Ih."
"Withdraw Your hand far from me, And let not the dread of You make me afraid.","Apinh Ih dui bĕ ti Ih ataih đơ̆ng inh, apinh Ih 'nĕ pă pơm kơ inh hli tơrơ kơ Ih dơ̆ng."
"Then call, and I will answer; Or let me speak, then You respond to me.","Ih Krao inh bĕ, inh gô tơl tơwih, dah mă ăn inh pơma, na Ih gô tơl nơ̆r inh."
"How many are my iniquities and sins? Make me know my transgression and my sin.","Inh đei pơm yoch kơnê̆ dôm yơ bơih? Apinh Ih tơbăt ăn kơ inh pơm glăi pơm yoch noh."
"Why do You hide Your face, And regard me as Your enemy?","Yua kơ kiơ Ih ôn muh măt đơ̆ng inh, Lăng inh thoi bơngai ayăt?"
"Will You frighten a leaf driven to and fro? And will You pursue dry stubble?","Ih hăm wă pơm tơhli inh thoi hla mă kial pơđông bơih, păng druh rôp hơnong 'ba kro ưh?"
"For You write bitter things against me, And make me inherit the iniquities of my youth.","Yua kơ Ih phak bơih inh pŭ pơmat, păng ăn kơ inh pŭ dôm tơdrong yoch mă inh pơm kơplah oei tơdăm sơ̆."
"You put my feet in the stocks, And watch closely all my paths. You set a limit for the soles of my feet.","Ih hơnuh bơih jơ̆ng inh kiơ̆ wei dôm trong mă inh yak năm păng 'moi kiơ̆ đêl jơ̆ng inh yak."
"“Man decays like a rotten thing, Like a garment that is moth-eaten.","Na lăm inh thoi akâu bơngai ôm răm, thoi ao mua reh hiah hiot bơih."
"“Man who is born of woman Is of few days and full of trouble.","Kon bơngai đơ̆ng bơngai drŏ-kăn rơneh, arih 'nao tŏ sĕt năr đĕch ră, mă-lei 'bĕnh kơ tơdrong pơmat-tat."
"He comes forth like a flower and fades away; He flees like a shadow and does not continue.","Chăl arih kon bơngai thoi pơkao, pơgê tơlang kơsơ̆ jô kro, Sư hloh hlôi thoi ngôi, ưh kơ dơ̆ng."
"And do You open Your eyes on such a one, And bring me to judgment with Yourself?","Mă khan thoi ei, măt Ih oei kiơ̆ lăng bơngai thoi noh, păng chông ba inh 'bơ̆t anăp Ih wă sek tơlang 'mơ̆i hă?"
"Who can bring a clean thing out of an unclean? No one!","Bu gơh pơm đơ̆ng bơngai pơm kơnê̆ 'mê̆-'mach mă jing 'lơ̆ng rơgoh? Ưh kơ đei bu!"
"Since his days are determined, The number of his months is with You; You have appointed his limits, so that he cannot pass.","Khei 'năr kon bơngai arih Kră Yang đĭ hơgăt lê̆ bơih. Kră Yang băt đĭ kơsô̆ khei 'năr sư arih Kră Yang hơgăt lê̆ bơih năr tôch sư, lei sư ưh kơ gơh arih hloh kơ năr noh."
"Look away from him that he may rest, Till like a hired man he finishes his day.","Thoi noh apinh Kră Yang lê̆ pă lăng tơ sư, lê̆ sư hiôk 'biơ̆, Wă kơ sư chơt hiôk lăm năr sư oei arih thoi bơngai jang đei apah."
"“For there is hope for a tree, If it is cut down, that it will sprout again, And that its tender shoots will not cease.","Lu tơnơm 'long đe kăl bơih, kư̆m oei hơmĕng kơ wă bluh dơ̆ng, Tơnơm sư gô chăt bluh tơmơ̆ng dơ̆ng"
"Though its root may grow old in the earth, And its stump may die in the ground","Mă khan rơh sư rai kră lăm teh. Tơm sư lôch kro tơ lăm teh."
"Yet at the scent of water it will bud And bring forth branches like a plant.","Mưh đei hơyuh đak, sư gô chăt tơ'biĕng, păng bluh dơ̆ng thoi minh tơnơm 'long."
"But man dies and is laid away; Indeed he breathes his last And where is he?","Mă-lei kon bơngai dah lôch bơih, pă đei kiơ, kon bơngai kơtĕch jơhngơ̆m năm tơ yơ?"
"As water disappears from the sea, And a river becomes parched and dries up","Thoi đak dơnâu hơyuh păr đông, thoi đak glung hrơ̆ păng hrĕng kro."
"So man lies down and does not rise. Till the heavens are no more, They will not awake Nor be roused from their sleep.","Kon bơngai lôch bơih ưh pă arih dơ̆ng. Dĭng truh tơ plĕnh teh ưh pă đei kon bơngai kư̆m tam mă iung arih 'mơ̆i. Ưh kơ đei bu mă gơh râu tơiung sư đơ̆ng lôch."
"“Oh, that You would hide me in the grave, That You would conceal me until Your wrath is past, That You would appoint me a set time, and remember me!","Hơpơi rŏ kơ Ih ôn inh tơ lăm bơsat klơ̆p ôn inh dĭng truh tơblĕk Ih ngach 'mơ̆i, Truh jơ 'năr đêl hơgăt kơ inh, apinh Ih 'blŏk kơ inh dơ̆ng!"
"If a man dies, shall he live again? All the days of my hard service I will wait, Till my change comes.","Bơngai lôch, hăm gơh iung arih dơ̆ng? Đĭ-đăng năr jang gleh glăn inh, inh răp gô tơ̆p mă inh gơh lĕch."
"You shall call, and I will answer You; You shall desire the work of Your hands.","Na Kră Yang gô krao, inh gô tơl; Ih gô 'blŏk mơnat mơ̆n kơ inh đơ̆ng ti Ih đei pơjing bơih."
"For now You number my steps, But do not watch over my sin.","Ih gô jô̆ dôm kơnao jơ̆ng inh yak năm. Mă-lei ưh pă jô̆ đêl yoch inh pơm."
"My transgression is sealed up in a bag, And You cover my iniquity.","Tơdrong yoch inh Ih pơklep pơsir lê̆ lăm kơdŭng, Ih đơ̆p lê̆ tơdrong yoch inh"
"“But as a mountain falls and crumbles away, And as a rock is moved from its place","Mă-lei thoi kông hơlih pơchah bru bra, păng thoi tơmo grŏl đơ̆ng anih sư tơ nai."
"As water wears away stones, And as torrents wash away the soil of the earth; So You destroy the hope of man.","Đak ro pơm kơ tơmo huach. Đak lơ̆p koch pơđĭ teh. Ih pơrăm lê̆ tơdrong hơmĕng kon bơngai thoi noh."
"You prevail forever against him, and he passes on; You change his countenance and send him away.","Jei Ih pă minh 'măng tôm bơih, na sư jăk hiong tơ nai. Ih tơplih muh măt sư păng puh tơweh sư."
"His sons come to honor, and he does not know it; They are brought low, and he does not perceive it.","Dah lu kon tơdăm sư đe pơyom, sư kư̆m ưh kơ băt; Dah đe pơjăm lu sư, sư kư̆m ưh kơ 'bôh."
"But his flesh will be in pain over it, And his soul will mourn over it.”","Sư hơtŏk băt băi kơ jĭ jăn kơdih akâu sư đĕch păng băt sơ'ngon pơmat kơdih akâu sư đĕch mơ̆n."
"Then Eliphaz the Temanite answered and said","Êliphas, bơngai Thêman, tơl"
"“Should a wise man answer with empty knowledge, And fill himself with the east wind?","Hăm trŏ kơ ih bơngai hơgei mă-lei tơl hăm nơ̆r hlôh wao mă ưh kơ yua kiơ. Păng klak 'bĕnh kơ kial hơbŭt đơ̆ng gah hơlĕch?"
"Should he reason with unprofitable talk, Or by speeches with which he can do no good?","Sư hăm gơh iŏk nơ̆r ưh kơ yua mă chă pơlăp Iŏk nơ̆r ưh kơ yua wă dŏng sư kơdih hă?"
"Yes, you cast off fear, And restrain prayer before God.","Tơpă ih pơm kơ bơngai tơhiong lê̆ tơdrong hli yom kơ Kră Yang 'Bok Kei-Dei, Lăng ưh kơ hiơ̆k tơdrong tơchĕng pơwao 'bơ̆t anăp Sư."
"For your iniquity teaches your mouth, And you choose the tongue of the crafty.","Tơdrong yoch ih bơtho ăn kơ 'bơ̆r ih pơma, pơm kơ ih rơih iŏk hơpiĕt lu bơngai hơlĕnh bơkuĕch."
"Your own mouth condemns you, and not I; Yes, your own lips testify against you.","'Bơ̆r ih kơdih jâu ih yoch, ưh kơ sĭ kơ inh ôh; Hơkŭng ih pơm kơdranh tơ'bôh plơ̆ kơ ih."
"“Are you the first man who was born? Or were you made before the hills?","Hăm trŏ kơ tơpŭ đei ih adrol hloh? Hăm trŏ kơ pơjing ih adrol kơ kông kŏ."
"Have you heard the counsel of God? Do you limit wisdom to yourself?","Ih hăm mơ̆ng lăm tơdrong Kră Yang 'Bok Kei-Dei pơđâu? Hăm trŏ kơ minh 'nu ih đĕch gơh hơgei?"
"What do you know that we do not know? What do you understand that is not in us?","Đei tơdrong kiơ ih băt khan nhôn ưh kơ băt? Đei tơdrong kiơ ih hlôh khan nhôn ưh kơ hlôh?"
"Both the gray-haired and the aged are among us, Much older than your father.","Lăm lu nhôn âu đei bơngai sŏk ko, bơngai kră krŭng sơnăm đĭ lơ hloh kơ 'bă ih."
"Are the consolations of God too small for you, And the word spoken gently with you?","Tơdrong Kră Yang 'Bok Kei-Dei pơlung ih, Nơ̆r Sư pơma bơtho rơngơp hiôk ih mơ̆ng tam mă tôm hă?"
"Why does your heart carry you away, And what do your eyes wink at","Liơ đon ih tơchĕng thoi noh? Liơ măt ih bơbul lăng ưh kơ 'bôh?a"
"That you turn your spirit against God, And let such words go out of your mouth?","Liơ ih mah pơ̆n hil plơ̆ Kră Yang 'Bok Kei-Dei, păng 'bơ̆r ih mah lĕch nơ̆r thoi noh pơma blah sư?"
"“What is man, that he could be pure? And he who is born of a woman, that he could be righteous?","Kon bơngai kiơ, mă gơh 'lơ̆ng rơgoh? Kon bơngai đơ̆ng drŏ-kăn rơneh liơ gơh 'lơ̆ng tơpăt?"
"If God puts no trust in His saints, And the heavens are not pure in His sight","Kră Yang 'Bok Kei-Dei kư̆m ưh kơ ngeh, mă lu linh jang 'lơ̆ng rơgoh Sư. Lu linh jang Sư lăng kư̆m oei jô̆ glăi."
"How much less man, who is abominable and filthy, Who drinks iniquity like water!","Pơma kiơ kơ kon bơngai kơnê̆ yoch păng răm-'băm, Bơngai juăt kơ pơm yoch kơnê̆ thoi lu sư nhă đak 'blăng."
"“I will tell you, hear me; What I have seen I will declare","Inh wă bơtho tơ'bôh kơ ih, apinh ih mơ̆ng inh; Inh gô roi kơ ih dôm tơdrong inh 'bôh bơih"
"What wise men have told, Not hiding anything received from their fathers","Tơdrong lu bơngai hơgei tơ'bôh ăn kơ inh, ưh kơ ôn ôh dôm tơdrong kiơ mă sư pơhrăm đơ̆ng 'bok lu sư"
"To whom alone the land was given, And no alien passed among them","Dêh char âu đei ăn đĕch kơ lu sư bơih, ưh kơ đei bơngai tơmoi ayơ gơh mơ̆t oei lăm khŭl sư."
"The wicked man writhes with pain all his days, And the number of years is hidden from the oppressor.","Bơngai pơm tơdrong kơnê̆ tơ'bơ̆p jĭ jăn pơmat-tat, dĭng đĭ chăl arih sư. Lăm đĭ sơnăm wă 'măn kơ lu bơngai mă pơm kơnê̆ oei arih đei pơmat-tat."
"Dreadful sounds are in his ears; In prosperity the destroyer comes upon him.","Sư kơtơ̆ng nơ̆r ôr hli ling-lang lăm đon; kơplah oei hiôk-hian, lu bơngai chă pơlôch pơrăm truh."
"He does not believe that he will return from darkness, For a sword is waiting for him.","Ưh pă đei hơmĕng gơh klaih hlôi đơ̆ng tơdrong lôch, bơngai chĕp đao gưm răp pơlôch sư."
"He wanders about for bread, saying, ‘Where is it?’ He knows that a day of darkness is ready at his hand.","Sư hoang tơ âu tơ to wă chă tơmam sa, khan tơmam sa tơ yơ. Sư băt kơ năr tơdrong răm wă jê̆"
"Trouble and anguish make him afraid; They overpower him, like a king ready for battle.","Sư hli tơrơ tơdrong pơmat-tat ơh sơ'ngon wă truh, Tŭn drŭt sư thoi pơtao pran kơtang wă tơblah."
"For he stretches out his hand against God, And acts defiantly against the Almighty","Noh yua kơ sư yơ̆r ti blah plơ̆ Kră Yang 'Bok Kei-Dei, Pơm thoi nuih pran wă tơblah Kră Yang mă Mơsêh Mơyang tih."
"Running stubbornly against Him With his strong, embossed shield.","Năm kơdâu bruh tơ̆m tơ Kră Yang hăm khêl hơ'bơ̆l, arăng."
"“Though he has covered his face with his fatness, And made his waist heavy with fat","Mă khan muh măt sư bek, Klak kơiĕng sư tih."
"He dwells in desolate cities, In houses which no one inhabits, Which are destined to become ruins.","Sư gô oei tơ lăm pơlei mă đe pơrăm bơih, tơ lăm hnam juơ, hnam rơ̆m rĕk ưh kơ đei bơngai oei."
"He will not be rich, Nor will his wealth continue, Nor will his possessions overspread the earth.","Sư ưh kơ gơh oei mơdrŏng; mŭk tơmam sư kư̆m gô ưh kơ jơnap đunh, păng mŭk drăm phe 'ba sư kư̆m ưh kơ lanh rai să lăm teh đak."
"He will not depart from darkness; The flame will dry out his branches, And by the breath of His mouth he will go away.","Sư ưh pă gơh klaih hlôi đơ̆ng măng mu; pla ŭnh gô sa pơkro tơmơ̆ng sư. Hơyuh dui jơhngơ̆m đơ̆ng 'bơ̆r Kră Yang 'Bok Kei-Dei gô pơđông lê̆ sư tơ nai."
"Let him not trust in futile things, deceiving himself, For futility will be his reward.","'Nĕ kơ gơnang kơ tơdrong ưh kơ yua chă hơlĕnh kơdih akâu yua kơ tơmam ưh kơ yua noh wă apah sư."
"It will be accomplished before his time, And his branch will not be green.","Sư gô apah đei tôm adrol kơ khei năr lôch wă truh. Sư thoi dơng ưh kơ hơdrih ôh."
"He will shake off his unripe grape like a vine, And cast off his blossom like an olive tree.","Sư thoi tơnơm 'long hơmu hơlŭng plei gơsĕ. Thoi 'long ôliwơ pơkao hơlŭng."
"For the company of hypocrites will be barren, And fire will consume the tents of bribery.","Lu bơngai ưh kơ lui yom kơ Kră Yang gô hơwŏng. Ŭnh gô sa pơrăm bơsŭn lu bơngai sa pơgâm đe."
"They conceive trouble and bring forth futility; Their womb prepares deceit.”","Lu sư anăp kơ tơdrong răm, tơpŭ hloi tơdrong kơnê̆. Lăm tơpu kon anăp bơih đei dôm tơdrong hơlĕnh pơdăr."
"Then Job answered and said","Jop tơl khan"
"“I have heard many such things; Miserable comforters are you all!","Inh đei kơtơ̆ng lơ bơih tơdrong thoi noh: Đĭ-đăng iĕm tă kơ bơngai pơlung pơthim tơblĕk ngăl."
"Shall words of wind have an end? Or what provokes you that you answer?","Dôm nơ̆r ưh kơ yua âu layơ đĭ? Dah iĕm đei tơdrong jĭ kiơ pơtrŭt iĕm pơma nơ̆r thoi 'noh?"
"I also could speak as you do, If your soul were in my soul’s place. I could heap up words against you, And shake my head at you","Tơdah iĕm đei tơdrong gleh truh thoi inh. Inh kư̆m gơh pơma thoi iĕm mơ̆n; trŏ kơ inh kư̆m gơh pơma hil plơ̆ kơ iĕm păng tơtreh kơ̆l kơ iĕm."
"But I would strengthen you with my mouth, And the comfort of my lips would relieve your grief.","Mă-lei inh gô pơma pơhiôk jơhngơ̆m iĕm, pơlung iĕm wă kơ jĭ jăn iĕm rai dă 'biơ̆."
"“Though I speak, my grief is not relieved; And if I remain silent, how am I eased?","Mă inh pơma, jĭ jăn inh ưh kơ đei dă 'biơ̆; Mă inh pơmơ̆ng, kư̆m ưh kơ đei weh ataih đơ̆ng inh."
"But now He has worn me out; You have made desolate all my company.","Ih Kră Yang 'Bok Kei-Dei pơm kơ inh gleh lap. Ih pơrăm đĭ lăm hnam dơnŏ inh bơih"
"You have shriveled me up, And it is a witness against me; My leanness rises up against me And bears witness to my face.","Ih pơm kơ akar inh jô hŏnh. Akâu inh hơkĕ hơkong thoi đe chrih plơ̆ kơ inh."
"He tears me in His wrath, and hates me; He gnashes at me with His teeth; My adversary sharpens His gaze on me.","Lăm tơdrong blĕk Kră Yang 'Bok Kei-Dei hek hơđah inh; kăp hơnĕnh blĕk kơ inh thoi sem bri, Thoi bơngai ayăt kơ inh sư lăng pơglăn 'bloh tơ inh."
"They gape at me with their mouth, They strike me reproachfully on the cheek, They gather together against me.","Lu bơngai ha 'bơ̆r che bơle kơ inh, tap tơ'bŏk pơma pơjăm pơjuă inh. Lu sư pôm đon blah inh."
"God has delivered me to the ungodly, And turned me over to the hands of the wicked.","Kră Yang 'Bok Kei-Dei jao inh kơ lu bơngai pơrăm, klơ̆m inh lăm ti bơngai pơm kơnê̆."
"I was at ease, but He has shattered me; He also has taken me by my neck, and shaken me to pieces; He has set me up for His target","Kơplah Inh oei hiôk-hian, Sư teh pơchah inh, Sư rôp hơko inh klơ̆m inh pơchah hĕch hoch dan lê̆ inh pơm tơ̆r wă prah pơđam."
"His archers surround me. He pierces my heart and does not pity; He pours out my gall on the ground.","Lu đe prah hră Sư wang tăp tang kơ inh, Sư 'bet klĕch boh-lăn inh, ưh pă mơnat, Sư tuh lê̆ đak kơmăt inh tơ teh."
"He breaks me with wound upon wound; He runs at me like a warrior.","Sư teh inh rơka lơ 'bôt, Bruh teh inh thoi linh tơblah."
"“I have sewn sackcloth over my skin, And laid my head in the dust.","Inh sĭt 'bi hrŭk pôn akâu inh, inh drap 'bŭ muh măt inh lăm teh rơpŭk."
"My face is flushed from weeping, And on my eyelids is the shadow of death","Muh măt inh pơ'ngeh đum rak yua kơ inh nhơ̆m, Yơ̆p tơdrong lôch tăp kơ gơnur măt inh."
"Although no violence is in my hands, And my prayer is pure.","Mă khan inh ưh kơ đei pơm tơdrong kơnê̆ krưp ră, păng nơ̆r inh krao khan 'lơ̆ng rơgoh."
"“O earth, do not cover my blood, And let my cry have no resting place!","Ơ bơngai oei lăm teh, 'nĕ kơ 'bŭ klơ̆p lê̆ pham inh hăm teh. Rŏ kơ inh krao ôr rơngei ưh kơ đei pơgăn."
"Surely even now my witness is in heaven, And my evidence is on high.","Na jơ 'nâu 'bok mă pơm kơdranh kơ inh oei tơ kơpal plĕnh ti, Đei 'Bok mă dŏng oei tơ anih kơpal ti."
"My friends scorn me; My eyes pour out tears to God.","Lu buăl juăt inh che bơle kơ inh. Đak măt inh hyôi hyai krao apinh Kră Yang 'Bok Kei-Dei."
"Oh, that one might plead for a man with God, As a man pleads for his neighbor!","'Bok mă pơm kơdranh oei tơ plĕnh gô dŏng tơgŭm inh 'bơ̆t anăp Kră Yang 'Bok Kei-Dei Thoi kon bơngai dŏng buăl sư."
"For when a few years are finished, I shall go the way of no return.","Oei pă tŏ sĕt sơnăm đĕch bơih inh lôch, na inh gô năm mă ưh pă đei wih dơ̆ng."
"“My spirit is broken, My days are extinguished, The grave is ready for me.","Tơdrong arih inh wă tôch; khei năr inh wă jê̆ truh; Bơsat oei gô inh."
"Are not mockers with me? And does not my eye dwell on their provocation?","Lu bơngai che bơle wang tăp kơ inh, inh ngăl 'bôh lu sư pơm kơ inh."
"“Now put down a pledge for me with Yourself. Who is he who will shake hands with me?","Ơ Kră Yang! Apinh Ih iŏk nơ̆r inh pơsĭt. Yua kơ ưh kơ đei bu nai gơh dŏng."
"For You have hidden their heart from understanding; Therefore You will not exalt them.","Ih ăn kơ đon tơchĕng lu sư ưh kơ hlôh, Na Ih ưh kơ ăn jei lu sư."
"He who speaks flattery to his friends, Even the eyes of his children will fail.","Bơngai ayơ kêng buăl sư wă lơi yua kơdih. Măt lu kon sư gô bơbôl."
"“But He has made me a byword of the people, And I have become one in whose face men spit.","Kră Yang 'Bok Kei-Dei pơm kơ kon pơlei pơla hiĕk ăr kơ inh. Lu sư kơ soh đak hai tơ muh măt inh."
"My eye has also grown dim because of sorrow, And all my members are like shadows.","Măt inh bơbôl yua kơ ơh sơ'ngon, đĭ-đăng jơ̆ng ti hơkĕ nhen thoi yơ̆p ngôi."
"Upright men are astonished at this, And the innocent stirs himself up against the hypocrite.","Lu bơngai tơpăt lăng inh hlĭch kơ đon, na bơngai ưh kơ yoch iung blĕk kơ bơngai kơnê̆."
"Yet the righteous will hold to his way, And he who has clean hands will be stronger and stronger.","Bơngai 'lơ̆ng tơpăt wei kơjăp trong sư kơdih, Bơngai đei tơpang ti rơgoh 'lơ̆ng rai pran kơtang."
"“But please, come back again, all of you, For I shall not find one wise man among you.","Ơ, apinh lu iĕm, năm tơ âu pơma pơjah păng inh dơ̆ng Mă-lei inh ưh kơ 'bôh lăm lu iĕm đei bu hơgei."
"My days are past, My purposes are broken off, Even the thoughts of my heart.","Năr lăm chăl arih inh wă jê̆ hloh bơih, Dôm tơdrong inh chă đon pơchah đĭ, dôm tơdrong inh hơpơi wă kư̆m hiong tôch."
"They change the night into day; ‘The light is near,’ they say, in the face of darkness.","Buăl inh khan kơmăng gô jing kơ'năr; lu sư khan đơ̆ng rŏng kơmăng mu wă hơdah."
"If I wait for the grave as my house, If I make my bed in the darkness","Dah inh chang gô arih lôch pơm hnam, Dah inh hơmet anih inh tep lăm măng mu"
"If I say to corruption, ‘You are my father,’ And to the worm, ‘You are my mother and my sister,’","Dah inh krao sơlŭng bơsat; “Ih bơih 'bă inh;” Khan kơ hrai: “Ih bơih mĕ hăm mŏ inh,”"
"Where then is my hope? As for my hope, who can see it?","Lei tơdrong chang hơmĕng inh oei tơ yơ? Bu gơh 'bôh tơdrong inh chang hơmĕng?"
"Will they go down to the gates of Sheol? Shall we have rest together in the dust?”","Tơdrong chang hơmĕng hăm kiơ̆ inh.a Lu nhôn gô pơdơh hiôk lăm 'mui teh ưh?"
"Then Bildad the Shuhite answered and said","Bildat, bơngai Sua, tơl khan"
"“How long till you put an end to words? Gain understanding, and afterward we will speak.","Dĭng dang yơ ih pơdơh kơ pơma? Ih tơchĕng lăng, na lu bơ̆n gô pơma dơnuh."
"Why are we counted as beasts, And regarded as stupid in your sight?","Liơ ih lăng nhôn thoi sem brem, jô̆ nhôn kơtul kơwao?"
"You who tear yourself in anger, Shall the earth be forsaken for you? Or shall the rock be removed from its place?","Ih hek akâu kơdih, lăm năr ih blĕk Đe hăm gô achăng tŭk lê̆ teh juơ ưh kơ đei bơngai oei, dah tơlơ̆ lê̆ tơmo đơ̆ng anih sư?"
"“The light of the wicked indeed goes out, And the flame of his fire does not shine.","Tơpă kơđeng hơdah lu bơngai pơm kơnê̆ gô păt, pla ŭnh sư ưh pă khơ̆ng hơdah bơih."
"The light is dark in his tent, And his lamp beside him is put out.","Hơdah lăm bơsŭn sư gô măng mu, ŭnh kơđeng 'bơ̆t kơ̆l sư đe gô tơpăt."
"The steps of his strength are shortened, And his own counsel casts him down.","Sư yak năm đơ̆ng pran jing tơrăn, sư gô tơpơ̆k sư kơdih lăm sư chă đon pơm kơnê̆."
"For he is cast into a net by his own feet, And he walks into a snare.","Sư oei năm sư hrơ̆p tơ lăm hơnhuăl păng puh sơlŭng đe hơ'năk klơ̆p hla."
"The net takes him by the heel, And a snare lays hold of him.","Hơđong 'leh kơnơl jơ̆ng sư păng kap 'leh gô rôp sư."
"A noose is hidden for him on the ground, And a trap for him in the road.","Đei hơđong tơlei 'bŭ lăm teh đăk kơ sư, păng kap prăn rok trong wă kơ 'leh sư."
"Terrors frighten him on every side, And drive him to his feet.","Tơdrong hli krưp đơ̆ng puăn pah pơm kơ sư tơrơ. Trŏ kơ sư druh kiơ̆ jê̆ kơnơl jơ̆ng sư."
"His strength is starved, And destruction is ready at his side.","Tơdrong pran sư rơdu tơrăn yua kơ pơngot. Tơdrong răm truh răp 'bơ̆t cheng sư.a"
"It devours patches of his skin; The firstborn of death devours his limbs.","Akar sư jô hŏnh yua kơ jĭ jăn, Kon kơdră yŏng tơdrong lôch pơrăm lê̆ jơ̆ng ti sư."
"He is uprooted from the shelter of his tent, And they parade him before the king of terrors.","Đe puh sư đơ̆ng lăm bơsŭn, anih mă sư oei hơđơ̆ng. Anhăk ba sư truh tơ pơtao hli krưp."
"They dwell in his tent who are none of his; Brimstone is scattered on his dwelling.","Bơngai ưh kơ khŭl sư gô oei lăm bơsŭn sư, đe tuh tơmo ŭnh tơ kơpal anih sư oei."
"His roots are dried out below, And his branch withers above.","Tơ ala rơh sư jô kro, tơ kơpal dơng sư jô hŏnh."
"The memory of him perishes from the earth, And he has no name among the renowned.","Tơdrong 'blŏk hơdơ̆r kơ sư gô hiong đơ̆ng teh đak, Ưh pă đei bu 'blŏk kơ anăn sư đơ̆ng kơpal teh đak."
"He is driven from light into darkness, And chased out of the world.","Đơ̆ng anih hơdah đe klơ̆m lê̆ sư tơ lăm anih măng mu, păng puh tơweh sư đơ̆ng teh đak lu bơngai arih."
"He has neither son nor posterity among his people, Nor any remaining in his dwellings.","Sư ưh pă đei kon sâu tơ lăm pơlei pơla sư, kư̆m ưh pă đei bu oei arih lăm anih sư oei."
"Those in the west are astonished at his day, As those in the east are frightened.","Lu bơngai đơ̆ng char gah bơmơ̆t mah chrêu kơ đon tơdrong truh kơ sư lu bơngai đơ̆ng gah hơlĕch mah hli tơrơ."
"Surely such are the dwellings of the wicked, And this is the place of him who does not know God.”","Tơpă, 'noh jơ̆ anih lu bơngai pơm kơnê̆ oei 'Noh anih lu bơngai ưh kơ băt kơ Kră Yang 'Bok Kei-Dei."
"Then Job answered and said","Jop tơl dơ̆ng"
"“How long will you torment my soul, And break me in pieces with words?","Lu iĕm wă pơma pơjĭ. Kơpu pơhĕch inh păng pơma pơjuă bơhlơ̆r inh dĭng dang yơ?"
"These ten times you have reproached me; You are not ashamed that you have wronged me.","Lu iĕm chă pơma pơjăm pơjuă mơjĭt wơ̆t kơ 'nâu bơih, lu iĕm pơm kơ inh pă đei hơkơch."
"And if indeed I have erred, My error remains with me.","Mă khan inh đei pơm yoch hĭ, tơdrong yoch inh noh lăp pơrăm kơdih akâu inh đĕch."
"If indeed you exalt yourselves against me, And plead my disgrace against me","Mă-lei tơdah lu iĕm tơchĕng khan lu iĕm hloh kơ inh Iŏk tơdrong pơmat-tat inh pơma tơhuăi inh"
"Know then that God has wronged me, And has surrounded me with His net.","Iĕm athei băt 'nâu đơ̆ng Kră Yang 'Bok Kei-Dei pơmat pơrăm inh, păng dăng hơnhuăl Sư tăp kơ inh."
"“If I cry out concerning wrong, I am not heard. If I cry aloud, there is no justice.","Mă inh ôr krao, “Inh đei glăi răm bơih!” Kŭm ưh kơ đei bu tơl inh; inh krao dŏng, mă-lei ưh kơ đei bu sek dŏng tơpăt."
"He has fenced up my way, so that I cannot pass; And He has set darkness in my paths.","Kră Yang war dur găn chĭt trong kuă ăn kơ inh năm truh. Pơm măng mu chĭt trong inh yak."
"He has stripped me of my glory, And taken the crown from my head.","Sư plôh lê̆ tơdrong đe pơư kơ inh păng plôh iŏk môk pơtao đơ̆ng kơ̆l inh."
"He breaks me down on every side, And I am gone; My hope He has uprooted like a tree.","Sư teh tơpăk inh đơ̆ng puăn pah dĭng inh răm đĭ; Tơdrong inh chang hơmĕng Sư buch lê̆ đơ̆ng rơh thoi đe buch tơm 'long."
"He has also kindled His wrath against me, And He counts me as one of His enemies.","Tơdrong hil mĭl Sư khơ̆ng thoi ŭnh sa Sư lăng inh thoi bơngai ayăt."
"His troops come together And build up their road against me; They encamp all around my tent.","Lu linh Sư iung năm, blah sir hơbong kơ'nơp năm blah inh pơm anih năm wang tăp kơ bơsŭn inh."
"“He has removed my brothers far from me, And my acquaintances are completely estranged from me.","Sư pơm lê̆ kơ lu 'nhŏng oh inh weh ataih đơ̆ng inh, lu bơngai juăt kơ inh jing tơmoi nai."
"My relatives have failed, And my close friends have forgotten me.","Buăl juăt tơm achăng lê̆ inh bơih, lu bơngai mă juăt dêh hăm inh kư̆m hiơt kơ inh."
"Those who dwell in my house, and my maidservants, Count me as a stranger; I am an alien in their sight.","Lu buăl juăt păng lu drŏ-kăn awih awăn kơ inh lăng inh thoi bơngai nai. Inh thoi bơngai tơmoi nai lu sư ưh kơ băt kơ inh."
"I call my servant, but he gives no answer; I beg him with my mouth.","Inh krao đĭch đam inh, mă-lei sư ưh kơ tơl nơ̆r inh. Mă khan inh pơih 'bơ̆r krao lung ră."
"My breath is offensive to my wife, And I am repulsive to the children of my own body.","Akăn inh lăng tơdrong arih inh jing krưp 'brơ̆, 'nhŏng oh inh lăng areh kơ inh."
"Even young children despise me; I arise, and they speak against me.","Truh kơ lu hơ'lơ̆p kư̆m pơjăm inh, tơwih rŏng mưh inh iung dang dơ̆ng.a"
"All my close friends abhor me, And those whom I love have turned against me.","Đĭ-đăng lu buăl inh juăt dêh 'brơ̆ kơ inh; Lu bơngai mă inh 'mêm kư̆m pơm plơ̆ kơ inh mơ̆n."
"My bone clings to my skin and to my flesh, And I have escaped by the skin of my teeth.","Inh hơkĕ oei pă akar sĕch klep kơting, inh klaih bơih ră oei pă lin lom hơnĕnh."
"“Have pity on me, have pity on me, O you my friends, For the hand of God has struck me!","Lu iĕm buăl juăt inh, apinh iĕm mơnat 'biơ̆ kơ inh, mơnat 'biơ̆ kơ inh bĕ, yua kơ ti Kră Yang 'Bok Kei-Dei teh inh bơih."
"Why do you persecute me as God does, And are not satisfied with my flesh?","Liơ lu iĕm oei wă pơm kơnê̆ kơ inh thoi Kră Yang 'Bok Kei-Dei mơ̆n? Liơ iĕm jô̆ inh yoch ưh tam mă hrăp hă?"
"“Oh, that my words were written! Oh, that they were inscribed in a book!","Ôi, rŏ kơ đe chih răk lu nơ̆r inh pơma! Rŏ kơ đe chih lăm sơnôm hla bơar akar!"
"That they were engraved on a rock With an iron pen and lead, forever!","Rŏ kơ đe chrek hăm 'long chih mam pơklep bơlơ̆k. Chhơ̆ tơ tơmo lat na oei đei ling-lang."
"For I know that my Redeemer lives, And He shall stand at last on the earth","Mă-lei inh băt sĭt Tơ'ngla Dŏng Pơklaih inh oei arih, Sư gô iung dơ̆ng lăm năr tôch kơnh wă pơma dŏng inh kơpal teh."
"And after my skin is destroyed, this I know, That in my flesh I shall see God","Mă đơ̆ng rŏng kơ akar inh tơlŏng bơih, Inh hơpơi rŏ oei 'bôh Kră Yang 'Bok Kei-Dei, hăm akâu akar âu."
"Whom I shall see for myself, And my eyes shall behold, and not another. How my heart yearns within me!","Inh gô 'bôh Sư păng măt inh kơdih, Măt inh gô 'bôh Sư, păng lăng Sư ưh pă hlĭch boih inh chang gô dĭng truh mă klơm klak inh hŏnh."
"If you should say, ‘How shall we persecute him?’— Since the root of the matter is found in me","Kơplah lu iĕm chă đon khan: “Bơ̆n wă pơm kơnê̆ kơ sư liơ 'nâu?” Păng khan, tơm tơdrong pơmat 'nâu lĕch đơ̆ng sư đĕch."
"Be afraid of the sword for yourselves; For wrath brings the punishment of the sword, That you may know there is a judgment.”","Kơchăng bĕ hli kơ đao gưm yua kơ tơdrong hil kơ lu iĕm trŏ kơ phak hăm đao gưm Wă kơ lu iĕm băt năr sek tơlang wă jê̆ bơih."
"Then Zophar the Naamathite answered and said","Sôphar bơngai Naama tơl"
"“Therefore my anxious thoughts make me answer, Because of the turmoil within me.","Nơ̆r inh pơm kơ, đon tơchĕng rŭng răng pơtrŭt inh athei tơl, yua kơ jơhngơ̆m inh hơwơ̆l hơwang ưh kơ hơđơ̆ng"
"","Inh kơtơ̆ng nơ̆r bơtho pơjăm inh, Păng tơdrong hlôh pơtrŭt inh athei tơl."
"“Do you not know this of old, Since man was placed on earth","Ih hăm băt, đơ̆ng sơ̆ ki sơ̆ kach Iŏk đơ̆ng Kră Yang 'nao pơjing kon bơngai kơpal teh sơ̆."
"That the triumphing of the wicked is short, And the joy of the hypocrite is but for a moment?","Lu bơngai pơm kơnê̆ chhôk lăp tŏ sĕt đĕch, Păng tơdrong chơt hiôk lu bơngai ưh kơ lui kư̆m lăp minh bruh mơ̆n."
"Though his haughtiness mounts up to the heavens, And his head reaches to the clouds","Mă khan lu bơngai noh sư pơang truh tơ plĕnh Mă kơ̆l lu sư hơtŭt kơ hơmơ̆l"
"Yet he will perish forever like his own refuse; Those who have seen him will say, ‘Where is he?’","Sư gô hiong hach ling-lang thoi ĭch sư kơdih. Lu bơngai mă juăt kơ 'bôh sư jet; “sư tơ yơ bơih?”"
"He will fly away like a dream, and not be found; Yes, he will be chased away like a vision of the night.","Sư gô păr hiong biŏng thoi apo 'bôh kơmăng, pă đei bu 'bôh sư dơ̆ng"
"The eye that saw him will see him no more, Nor will his place behold him anymore.","Măt mă đêl 'bôh sư, ưh pă 'bôh sư dơ̆ng, Tơ anih đêl sư oei kư̆m pă đei sư tơ noh."
"His children will seek the favor of the poor, And his hands will restore his wealth.","Kon sâu sư gô apinh đơ̆ng bơngai dơnuh, ti lu sư athei pơdrâu 'mong tơmam mă đêl 'bă sư iŏk bơih."
"His bones are full of his youthful vigor, But it will lie down with him in the dust.","Akâu sư 'bĕnh kơ tơdrong pran oei hơmuh hơmŏng mă-lei gô lôch hơdai sư jing 'mui teh."
"“Though evil is sweet in his mouth, And he hides it under his tongue","Mă khan pơm tơdrong kơnê̆ mơn thoi 'ngam lăm 'bơ̆r sư, mă sư ôn hlơp lăm ala hơpiĕt sư"
"Though he spares it and does not forsake it, But still keeps it in his mouth","Mă khan sư 'mêm kơ tơdrong pơm kơnê̆ thoi 'mŏm pơ'ngơ̆m lăm 'bơ̆r sư, ưh kơ wă 'maih lă hŭt lê̆"
"Yet his food in his stomach turns sour; It becomes cobra venom within him.","Mưh sư luăn lăm klak, tơdrong pơm kơnê̆ noh gô 'bâu ôm, jing hơkăm thoi bih 'bih dong."
"He swallows down riches And vomits them up again; God casts them out of his belly.","Mŭk măk sư tơtông luăn sa 'ngam gô hăk lê̆ tơ 'nguaih, Kră Yang 'Bok Kei-Dei bơih ăn kơ sư hăk lê̆ mŭk tơmam noh đơ̆ng hlŭng sư."
"He will suck the poison of cobras; The viper’s tongue will slay him.","Noh thoi sư gô doch luăn bih 'bih dong. Hơpiĕt 'bih đei bih hơkăm gô pơlôch sư."
"He will not see the streams, The rivers flowing with honey and cream.","Sư ưh pă đei 'bôh đak rơmă ôliwơ, đak sut păng đak toh rơmo ro thoi đak glung."
"He will restore that for which he labored, And will not swallow it down; From the proceeds of business He will get no enjoyment.","Sư athei pơdrâu tơwih đĭ dôm mŭk lơi đơ̆ng tơdrong jang sư. Sư ưh kơ đei gơh yua iŏk mŭk tơmam mơdrŏng đơ̆ng sư mơdro sa."
"For he has oppressed and forsaken the poor, He has violently seized a house which he did not build.","Yua kơ sư sa pơgâm pă lăng bơngai dơnuh hoh, Tơgar iŏk hnam mă sư ưh kơ đei man."
"“Because he knows no quietness in his heart, He will not save anything he desires.","Yua kơ sư 'maih wă ưh kơ hrăp ôh, sư ưh kơ đei mong ôh dôm tơmam sư hơpơi wă."
"Nothing is left for him to eat; Therefore his well-being will not last.","Ưh pă đei tơmam kiơ mă oei đei đơ̆ng rŏng kơ sư iŏk đĭ, lei na tơdrong mơdrŏng chơt hiôk sư ưh kơjăp đunh."
"In his self-sufficiency he will be in distress; Every hand of misery will come against him.","Kơplah sư oei đei tôm tơmam rơkah rơkai tơdrong kơ'bah truh hloi Tơdrong pơmat-tat kơtang gô truh pơm kơ sư."
"When he is about to fill his stomach, God will cast on him the fury of His wrath, And will rain it on him while he is eating.","Layơ sư phĭ 'bĕnh klak bơih, Kră Yang 'Bok Kei-Dei gô tuh tơdrong hil mĭl Sư thoi đak 'mi. Pơm tơmam sa sư"
"He will flee from the iron weapon; A bronze bow will pierce him through.","Mă sư kơdâu hlôi kơ tơmam tơblah pơm păng mam, 'Brơ̆m păng kong gô 'bet klĕch akâu sư."
"It is drawn, and comes out of the body; Yes, the glittering point comes out of his gall. Terrors come upon him","Sư toh 'brơ̆m noh đơ̆ng kơdŭ rŏng, 'Brơ̆m suĕng 'bet klĕch tơ klơm kơmăt sư. Sư hli krưp tơpă."
"Total darkness is reserved for his treasures. An unfanned fire will consume him; It shall go ill with him who is left in his tent.","Măng mu hơ'bơ̆l gô gom klơ̆p lê̆ tơmam gĭt sư. Ŭnh ưh kơ đei kon bơngai dơhlu dơhlông sa lê̆ sư. Kiơ mă oei lăm bơsŭn sư ŭnh gô sa pơđĭ."
"The heavens will reveal his iniquity, And the earth will rise up against him.","Lu hơtăl plĕnh thoi bơngai kơdranh gô tơ'bôh tơbăt tơdrong kơnê̆ sư, teh gô iung pơm plơ̆ kơ sư lei-lăi mơ̆n."
"The increase of his house will depart, And his goods will flow away in the day of His wrath.","Hơbŭt đak lơ̆p koch hoch hnam sư đĭ. Đak kơtah lôm ba mŭk tơmam noh lăm năr Kră Yang 'Bok Kei-Dei hil."
"This is the portion from God for a wicked man, The heritage appointed to him by God.”","Noh bơih mă tơdrong Kră Yang 'Bok Kei-Dei 'măn kơ lu bơngai pơm kơnê̆. Mŭk tơmam mă Kră Yang 'Bok Kei-Dei pơsư̆ kơ sư."
"Then Job answered and said","Jop tơl khan"
"“Listen carefully to my speech, And let this be your consolation.","Mơ̆ng mă nhen nơ̆r inh pơma; Noh tơdrong mă iĕm wă pơlung inh."
"Bear with me that I may speak, And after I have spoken, keep mocking.","Adrin ĕnh, gô inh pơma: Đang kơ inh pơma bơih, lu iĕm gơh che bơle."
"“As for me, is my complaint against man? And if it were, why should I not be impatient?","Inh hăm pơma jŏk kơ kon bơngai? Liơ inh ưh kơ gơh kơ blĕk hă?"
"Look at me and be astonished; Put your hand over your mouth.","Lăng bĕ tơ inh, Na iĕm 'bôh hlĭch; iŏk tơpang ti đơ̆p 'bơ̆r."
"Even when I remember I am terrified, And trembling takes hold of my flesh.","Layơ inh 'blŏk kơ tơdrong noh, inh hli tơrơ dêh, Akâu akar inh pơpơ̆ tơtơ̆ đĭ."
"Why do the wicked live and become old, Yes, become mighty in power?","Liơ lu bơngai kơnê̆ oei arih, Rai arih sot păng rai kĕ pran?"
"Their descendants are established with them in their sight, And their offspring before their eyes.","Lu sư 'bôh adrĕch adrung lu sư hiôk hơđơ̆ng. Păng kon sâu lu sư oei kơjăp 'bơ̆t anăp lu sư."
"Their houses are safe from fear, Neither is the rod of God upon them.","Lu sư oei lăm hnam hiôk-hian, ưh kơ đei hli kơ kiơ, Sơnguĕt Kră Yang 'Bok Kei-Dei ưh kơ đei teh tôn lu sư."
"Their bull breeds without failure; Their cow calves without miscarriage.","Rơmo tơno kiơ̆ akăn gô đei ưh kơ đei layơ hiong đĕch. Rơmo yŏng lu sư tuh ưh kơ đei 'lih."
"They send forth their little ones like a flock, And their children dance.","Lu sư ăn kơ lu hơ'lơ̆p sư năm lĕch bru bra thoi khŭl triu, kon hơiĕ lu sư pơplŏng suang."
"They sing to the tambourine and harp, And rejoice to the sound of the flute.","Hơri suang kiơ̆ jơwa hơgơ̆r iĕ păng brŏ tĭng-nĭng, Păng hiôk chơt kiơ̆ jơwa re 'lal."
"They spend their days in wealth, And in a moment go down to the grave.","Lu bơngai pơm kơnê̆ đei chăl arih mơdrŏng hiôk. Truh tơ lôch năm tơ bơsat 'bônh đĕch."
"Yet they say to God, ‘Depart from us, For we do not desire the knowledge of Your ways.","Lu sư pơma hăm Kră Yang 'Bok Kei-Dei khan: “Weh ataih kơ lu nhôn, lu nhôn ưh kơ wă băt trong gơlong Ih."
"Who is the Almighty, that we should serve Him? And what profit do we have if we pray to Him?’","Kră Yang Tih Hloh noh kiơ, mă lu nhôn athei kơkuh kơ Sư? Krao khan apinh Sư đei lơi yua kiơ kơ lu nhôn?”"
"Indeed their prosperity is not in their hand; The counsel of the wicked is far from me.","Tơdrong mơdrŏng lu sư hăm đei oei lăm tơpang ti lu sư ưh? Inh weh ataih đơ̆ng bơngai pơm kơnê̆ pơđâu."
"“How often is the lamp of the wicked put out? How often does their destruction come upon them, The sorrows God distributes in His anger?","Hơdôm wơ̆t ŭnh kơđeng bơngai pơm kơnê̆ păt? Hơdôm wơ̆t tơdrong pơmat truh tuh tơ lu sư, Kră Yang 'Bok Kei-Dei hil phak lu sư?"
"They are like straw before the wind, And like chaff that a storm carries away.","Lu sư thoi hơnong 'ba anăp kial hơbŭt thoi hơkam 'ba kial hơbŭt pơđông?"
"They say, ‘God lays up one’s iniquity for his children’; Let Him recompense him, that he may know it.","Lu iĕm khan: “Kră Yang 'Bok Kei-Dei 'măn tơdrong pơm kơnê̆ sư ăn kơ kon hơ'lơ̆p sư.” Apinh Kră Yang 'Bok Kei-Dei tơwih tơdrong noh kơ lu sư kơdih, wă kơ lu sư băt"
"Let his eyes see his destruction, And let him drink of the wrath of the Almighty.","Ăn kơ măt lu sư 'bôh tơdrong pơrăm truh tơ lu sư, Ăn kơ lu sư đei huch tơdrong hil mĭl Kră Yang Tih Hloh."
"For what does he care about his household after him, When the number of his months is cut in half?","Yua kơ lu sư ưh kơ tơtăm kiơ truh kơ hnam dơnŏ, Đơ̆ng rŏng kơ lu sư lôch."
"“Can anyone teach God knowledge, Since He judges those on high?","Bu pơ̆n bơtho Kră Yang 'Bok Kei-Dei, Kơplah Sư sek tơlang mă lu linh jang?"
"One dies in his full strength, Being wholly at ease and secure","Đei bơngai arih liĕm akâu hiôk-hian Đei jơhngơ̆m pran jăng truh kơ lôch"
"His pails are full of milk, And the marrow of his bones is moist.","Akâu jăn bek lơluĭnh 'bĕnh kơ rơmă păng ngăl kơting oei 'lơ̆ng hơnơ̆ng."
"Another man dies in the bitterness of his soul, Never having eaten with pleasure.","Bơngai to lôch, đĭ lăm chăl arih ơh sơ'ngon pơmat-tat. Ưh tam đei mơn 'bơm tơdrong pŭn hiôk liơ."
"They lie down alike in the dust, And worms cover them.","Đĭ kơ 'bar tă 'bĭch hơdai lăm 'mui teh ngăl, Hrai sa 'bĕnh-'bang pơđĭ kơ 'bar."
"“Look, I know your thoughts, And the schemes with which you would wrong me.","'Nâu, inh băt hơđăl đon iĕm tơchĕng, Lu iĕm wă pơrăm inh."
"For you say, ‘Where is the house of the prince? And where is the tent, The dwelling place of the wicked?’","Lu iĕm jet: “Hnam bơngai pơm tih 'lơ̆ng oei tơ yơ? Bơsŭn lu bơngai pơm kơnê̆ oei tơ yơ?”"
"Have you not asked those who travel the road? And do you not know their signs?","Liơ lu iĕm ưh kơ jet lu bơngai tơmoi rok trong? Liơ lu iĕm ưh kơ wă lui nơ̆r lu sư khan?"
"For the wicked are reserved for the day of doom; They shall be brought out on the day of wrath.","Lăm năr đei tơdrong truh, lu bơngai kơnê̆ oei gơh hiôk. Oei gơh klaih lăm năr hil mĭl?"
"Who condemns his way to his face? And who repays him for what he has done?","Bơngai bu pơ̆n jô̆ bơngai kơnê̆ yoch 'bơ̆t tơm măt sư? Bơngai bu pơ̆n pơm 'mong kiơ̆ thoi tơdrong sư pơm bơih?"
"Yet he shall be brought to the grave, And a vigil kept over the tomb.","Dah đe năm 'bŭ bơngai pơm kơnê̆ truh tơ bơsat, Bơsat sư đei bơngai gak."
"The clods of the valley shall be sweet to him; Everyone shall follow him, As countless have gone before him.","Anih teh bơsat lăm thŭng pơm kơ sư hơbôn hiôk. Rim bơngai tơdui băl kiơ̆ năm 'bŭ sư. Bơngai năm adrol năm đơ̆ng rŏng lơlap lơlang."
"How then can you comfort me with empty words, Since falsehood remains in your answers?”","Na, liơ lu iĕm tơchĕng oei gơh pơlung inh mă ưh kơ yua thoi noh? Dôm nơ̆r pơma lu iĕm tă kơ hơlĕnh ngăl."
"Then Eliphaz the Temanite answered and said","Êliphas, bơngai Thêman tơl nơ̆r"
"“Can a man be profitable to God, Though he who is wise may be profitable to himself?","Kon bơngai hăm đei yua kiơ kơ Kră Yang 'Bok Kei-Dei ưh? Bơngai hơgei lăp pơyua ăn kơ sư kơdih đĕch."
"Is it any pleasure to the Almighty that you are righteous? Or is it gain to Him that you make your ways blameless?","Kră Yang Tih Hloh hăm đei hiôk chơt kiơ tơdah ih arih 'lơ̆ng tơpăt? Hăm đei yua kiơ kơ Sư dah trong ih yak 'lơ̆ng tôm tơdrong?"
"“Is it because of your fear of Him that He corrects you, And enters into judgment with you?","Hăm trŏ yua kơ ih hli yom kơ Sư, na Sư chrih bơtho ih. Păng sek tơlang ih?"
"Is not your wickedness great, And your iniquity without end?","Hăm trŏ yua kơ ih yoch tih dêh? Tơdrong yoch kơnê̆ ih pơm lơ dêh hă?"
"For you have taken pledges from your brother for no reason, And stripped the naked of their clothing.","Yua kơ ih pơgŏ ra đơ̆ng 'nhŏng oh ih tơmam pơkơ̆ng tơdrong kơ đei. Plôh iŏk hơbĕn ao lê̆ sư akâu hoh"
"You have not given the weary water to drink, And you have withheld bread from the hungry.","Ih ưh kơ ăn đak nhă kơ bơngai lap, Ưh kơ ăn kơ bơngai pơngot tơmam sa."
"But the mighty man possessed the land, And the honorable man dwelt in it.","Lu bơngai pran gơh kĕ ih ăn sư đei teh; Bơngai đei đe pơyom ih ăn oei tơ 'noh."
"You have sent widows away empty, And the strength of the fatherless was crushed.","Ih pơpuh bơngai adro brŏk tơpang ti hoh. Lu bơngai mơti ih pơjuă lê̆ anih sư gơnang."
"Therefore snares are all around you, And sudden fear troubles you","Kơlih thoi noh, kap đăk tăp dăr kơ ih, Tơdrong hli krưp kơnê̆ gô pơm kơ ih"
"Or darkness so that you cannot see; And an abundance of water covers you.","Tơdrong hơdah pơm kơ ih măng mu ưh kơ 'bôh, Păng đak lơ̆p tơmôch ih."
"“Is not God in the height of heaven? And see the highest stars, how lofty they are!","Ưh kơ trŏ Kră Yang 'Bok Kei-Dei oei tơ kơpal, tơ lu tăl plĕnh ti hă? Lăng bĕ tơ sơnglŏng kơjung hloh pă băt dang yơ!"
"And you say, ‘What does God know? Can He judge through the deep darkness?","Na ih khan: “Kră Yang 'Bok Kei-Dei băt kiơ đăi? Liơ Kră Yang sek tơlang gơh 'bôh lăm măng mu hơ'bơ̆l 'noh?"
"Thick clouds cover Him, so that He cannot see, And He walks above the circle of heaven.’","Hơmơ̆l găm gom jum dăr kơ Sư na Sư ưh kơ 'bôh; Păng Sư yak rok rŏng kơpal plĕnh.”"
"Will you keep to the old way Which wicked men have trod","Ih oei wă yak rok kiơ̆ trong so, Trong mă lu bơngai kơnê̆ juăt kơ rok hă?"
"Who were cut down before their time, Whose foundations were swept away by a flood?","Đe rôp ba pơlôch lu sư adrol kơ năr pơkă, tơm tơdrong arih lu sư đe tơhiong hoch ro kiơ̆ đak glung"
"They said to God, ‘Depart from us! What can the Almighty do to them?’","Lu sư khan kơ Kră Yang 'Bok Kei-Dei khan: “Ih athei weh ataih đơ̆ng lu nhôn bĕ; Kră Yang Tih Hloh gơh pơm kiơ kơ lu nhôn?”"
"Yet He filled their houses with good things; But the counsel of the wicked is far from me.","Mă-lei ră Kră Yang đei ăn kơ hnam lu sư 'bĕnh kơ tơmam 'lơ̆ng: Tơdrong lu bơngai kơnê̆ wă pơm weh ataih đơ̆ng inh!"
"“The righteous see it and are glad, And the innocent laugh at them","Lu bơngai 'lơ̆ng tơpăt chơt hiôk 'bôh tơdrong phak lu bơngai pơm kơnê̆. Na bơngai ưh kơ đei yoch gô che bơle kơ lu sư"
"‘Surely our adversaries are cut down, And the fire consumes their remnant.’","“Bơngai ayăt kơ lu bơ̆n sĭt gô lôch pơđĭ. Păng tơmam kiơ mă lu sư 'măn lê̆ ŭnh gô sa pơgoh.”"
"“Now acquaint yourself with Him, and be at peace; Thereby good will come to you.","Athei pơgơ̆p hiôk rơnŭk hăm Kră Yang 'Bok Kei-Dei. Athei arih hiôk-hian Đơ̆ng noh ih gô đei pŭn hiôk."
"Receive, please, instruction from His mouth, And lay up His words in your heart.","Athei sơng iŏk bĕ nơ̆r đơ̆ng 'bơ̆r Kră Yang bơtho, păng athei wei răk nơ̆r Sư lăm jơhngơ̆m ih."
"If you return to the Almighty, you will be built up; You will remove iniquity far from your tents.","Tơdah ih wih dơ̆ng tơ Kră Yang Tih Hloh, lei ih gô gơh đei hơmet ming dơ̆ng. Tơdah ih hŭt lê̆ tơdrong kơnê̆ ataih đơ̆ng anih bơsŭn ih."
"Then you will lay your gold in the dust, And the gold of Ophir among the stones of the brooks.","Tơdah ih hŭt lê̆ maih tơ teh, păng klơ̆m maih ôphir tơ tơmo hơga lăm thong đak hrơ̆"
"Yes, the Almighty will be your gold And your precious silver","Tơdah ih gĭt kơ Kră Yang Tih Hloh thoi maih. Thoi hu mă ih gĭt."
"For then you will have your delight in the Almighty, And lift up your face to God.","Kơplah 'noh, ih gô đei tơdrong hiôk rơnŭk lăm Kră Yang Tih Hloh, ih gô hiôk ngơk muh măt tơ Kră Yang 'Bok Kei-Dei."
"You will make your prayer to Him, He will hear you, And you will pay your vows.","Ih gô krao apinh Sư, Sư gô mơ̆ng nơ̆r ih, Păng ih gô pơkeh tơdrong ih pơkă."
"You will also declare a thing, And it will be established for you; So light will shine on your ways.","Tơdrong kiơ ih wă pơm sĭt gô jing; Tơdrong hơdah gô pơchrang lu trong ih."
"When they cast you down, and you say, ‘Exaltation will come!’ Then He will save the humble person.","Yua kơ Kră Yang 'Bok Kei-Dei gô tơjur lê̆ lu bơngai pơang na dŏng pơklaih bơngai iŏk đon ala."
"He will even deliver one who is not innocent; Yes, he will be delivered by the purity of your hands.”","Sư dŏng pơklaih lu bơngai ưh kơ yoch; Păng ih gô đei dŏng pơklaih tơdah ti ih 'lơ̆ng rơgoh."
"Then Job answered and said","Jop tơl khan"
"“Even today my complaint is bitter; My hand is listless because of my groaning.","Mă truh năr 'nâu, tơdrong hơdrĭ inh oei đei ơh sơ'ngon, Ti kơtĭt kơpal inh oei trăp mă khan inh krao ôr."
"Oh, that I knew where I might find Him, That I might come to His seat!","Inh rŏ kơ băt anih ayơ chă tơ'bơ̆p Kră Yang, Inh gô năm kơkuh kơ Sư!"
"I would present my case before Him, And fill my mouth with arguments.","Inh gô ră roi pơdah tơdrong inh 'bơ̆t anăp Sư, Păng 'bơ̆r inh gô pơma dôm tơdrong trŏ lăp."
"I would know the words which He would answer me, And understand what He would say to me.","Inh gô băt dôm nơ̆r Kră Yang tơl tơwih ăn kơ inh. Inh gô hlôh dôm tơdrong Kră Yang wă pơma bơtho inh."
"Would He contend with me in His great power? No! But He would take note of me.","Hăm trŏ Sư iŏk tơdrong mơsêh tih Sư pơjah pơjăng hăm inh? Ưh ôh, Sư gô mơ̆ng kơ inh."
"There the upright could reason with Him, And I would be delivered forever from my Judge.","Tơ noh lu bơngai 'lơ̆ng tơpăt gơh roi pơdah tơdrong Sư 'bơ̆t anăp Kră Yang. Păng inh gơh klaih đơ̆ng sek tơlang ling-lang hlŏng hloi."
"“Look, I go forward, but He is not there, And backward, but I cannot perceive Him","'Nâu, inh năm tơ anăp, ưh kơ đei Kră Yang tơ noh; Inh kơdŭn tơ rŏng, mă-lei inh lăng kư̆m ưh kơ 'bôh Sư."
"When He works on the left hand, I cannot behold Him; When He turns to the right hand, I cannot see Him.","Kơplah Kră Yang jang tơ gah yă-nơ̆m, inh ưh kơ 'bôh Sư; Sư weh tơ gah gơal, inh chă lăng kư̆m ưh kơ 'bôh sư."
"But He knows the way that I take; When He has tested me, I shall come forth as gold.","Mă-lei Kră Yang băt trong inh nơnăm; kơplah Kră Yang pơlong lăng inh, inh gô lĕch thoi maih."
"My foot has held fast to His steps; I have kept His way and not turned aside.","Jơ̆ng inh kiơ̆ jê̆ yak Sư Inh bơwei yak kiơ̆ trong sư, ưh kơ weh-woh."
"I have not departed from the commandment of His lips; I have treasured the words of His mouth More than my necessary food.","Inh ưh kơ tơklah kơ nơ̆r tơtă đơ̆ng 'bơ̆r Sư. Inh răk lăm jơhngơ̆m inh nơ̆r đơ̆ng 'bơ̆r Kră Yang hloh kơ tơmam sŏng sa.a"
"“But He is unique, and who can make Him change? And whatever His soul desires, that He does.","Mă-lei Kră Yang ưh kơ đei tơplih ôh. Bơngai bu pơ̆n tơplih Sư? Tơdrong kiơ Sư wă, Sư pơm hloi."
"For He performs what is appointed for me, And many such things are with Him.","Yua kơ Sư gô pơm keh tơdrong kiơ, Sư wă pơm kơ inh. Lăm jơhngơ̆m Sư tơchĕng lơ tơdrong lei-lăi thoi noh."
"Therefore I am terrified at His presence; When I consider this, I am afraid of Him.","Yua kơ noh boih na inh hli krưp dêh 'bơ̆t anăp Sư; Rai tơchĕng inh rai hli kơ Sư loi."
"For God made my heart weak, And the Almighty terrifies me","Kră Yang 'Bok Kei-Dei pơm kơ inh rơmơ̆n rơmok. Kră Yang Tih Hloh pơm kơ inh hli tơrơ"
"Because I was not cut off from the presence of darkness, And He did not hide deep darkness from my face.","Yua kơ măng mu klơ̆p gom inh ưh kơ wă ngăn ôh Măng klăm hơ'bơ̆l gom klơ̆p lê̆ muh măt inh.b"
"“Since times are not hidden from the Almighty, Why do those who know Him see not His days?","Liơ Kră Yang Tih Hloh ưh kơ pơkă jơ 'năr wă sek tơlang? Liơ lu bơngai băt kơ Kră Yang ưh kơ 'bôh năr sek tơlang noh?"
"“Some remove landmarks; They seize flocks violently and feed on them","Lu bơngai toh rĭ hơdral Plah tơgar iŏk triu rơmo puh wei rong iŏk"
"They drive away the donkey of the fatherless; They take the widow’s ox as a pledge.","Tơgar iŏk aseh iĕ lu bơngai mơti 'bă, Rôp pơkơ̆ng iŏk rơmo lu yă adro po."
"They push the needy off the road; All the poor of the land are forced to hide.","Lu sư pơpuh lu bơngai dơnuh hin weh đơ̆ng trong tih. Lu bơngai pơmat-tat lăm teh đak chă ôn kơ'nơp."
"Indeed, like wild donkeys in the desert, They go out to their work, searching for food. The wilderness yields food for them and for their children.","To, lu bơngai dơnuh hơwŏl hơwônh chă nhen thoi aseh iĕ tơ tơmăn glă; chă tơmam sa ăn kơ lu kon sư. Thoi aseh iĕ chă sa tơ lăm bri brah."
"They gather their fodder in the field And glean in the vineyard of the wicked.","Lu sư chă dônh sa, hơnong 'ba tơ lăm mir chŭn, Dônh mok plei hơmu lăm pơgar lu bơngai pơm kơnê̆."
"They spend the night naked, without clothing, And have no covering in the cold.","Kơmăng lu sư 'bĭch akâu hoh, ưh kơ đei hơbĕn ao, ưh kơ đei khăn su lăm măng tơngiĕt tơngiot."
"They are wet with the showers of the mountains, And huddle around the rock for want of shelter.","'Mi têh lu sư hơiuh tơngiĕt tơ kông ưh kơ đei anih wă yong, sư pơpring akâu cheng hơgơp tơmo."
"“Some snatch the fatherless from the breast, And take a pledge from the poor.","Lu bơngai pơm kơnê̆ tơgar iŏk kon mơti kơ 'bă oei mŏm; Rôp pơkơ̆ng kon hơ'lơ̆p lu bơngai dơnuh hin"
"They cause the poor to go naked, without clothing; And they take away the sheaves from the hungry.","Bơngai dơnuh răm năm akâu hoh ưh kơ đei ao, Tôi hơchô̆ 'ba, na klak pơngot."
"They press out oil within their walls, And tread winepresses, yet suffer thirst.","Lu sư hmĕt đak rơmă lăm mir ôliwơ, Lu sư pơjuă plei hơmu tơ lăm kơthŭng, mă hơlŏng oei rơhing."
"The dying groan in the city, And the souls of the wounded cry out; Yet God does not charge them with wrong.","Đơ̆ng lăm pơlei đei nơ̆r bơngai wă lôch ôr tơngưih Lu bơngai rơka ôr hơpơi krao dŏng. Mă-lei Kră Yang 'Bok Kei-Dei ưh kơ jô̆ noh tơdrong yoch lu bơngai pơm kơnê̆."
"“There are those who rebel against the light; They do not know its ways Nor abide in its paths.","Đei bơngai blah tơdrong hơdah. Ưh kơ băt trong tơdrong hơdah, kư̆m ưh kơ yak năm lăm trong hơdah mơ̆n."
"The murderer rises with the light; He kills the poor and needy; And in the night he is like a thief.","'Nao 'brưch bơngai pơlôch đe iung, pơlôch lu bơngai dơnuh hin păng hoh răm; Tơ kơmăng lu sư thoi lĕ bơngai tơtông."
"The eye of the adulterer waits for the twilight, Saying, ‘No eye will see me’; And he disguises his face.","Măt lu bơngai ngôi pơyô kư̆ kă chang gô kơsơ̆ măng, Na khan: “Ưh kơ đei măt bu gơh 'bôh inh,” Na kơlŭk muh măt sư."
"In the dark they break into houses Which they marked for themselves in the daytime; They do not know the light.","Lu bơngai tơtông bŏk tơnăr hnam kơmăng, na kơ'năr lu sư chă ôn; Ưh kơ băt kơ hơdah."
"For the morning is the same to them as the shadow of death; If someone recognizes them, They are in the terrors of the shadow of death.","Gah lu sư măng mu noh kơ 'năr. Yua kơ lu sư pơm buăl juăt hăm tơdrong hli lăm măng mu gueo"
"“They should be swift on the face of the waters, Their portion should be cursed in the earth, So that no one would turn into the way of their vineyards.","Lu sư thoi gơmơ̆k blôk đông hoch kơpal đak; Teh jang sa lu sư đe hiap pơtê̆ bơih; Ưh pă đei bu brŏk dơ̆ng bơih tơ pơgar hơmu lu sư."
"As drought and heat consume the snow waters, So the grave consumes those who have sinned.","Tơdrong phang-ang păng tŏ pơhach lê̆ đak prĕl, Pơlei lôch kư̆m dui iŏk lu bơngai pơm yoch."
"The womb should forget him, The worm should feed sweetly on him; He should be remembered no more, And wickedness should be broken like a tree.","Mĕ mă pŭ gô hiơt lê̆ kơ lu sư; Lu hrai gô sa lu sư; Đe ưh pă 'blŏk kơ lu sư dơ̆ng; Păng tơdrong kơnê̆ tơgơ̆ bŭk thoi tơm 'long."
"For he preys on the barren who do not bear, And does no good for the widow.","Lu sư plah tơgar iŏk tơmam drŏ-kăn hơwŏng, Pơm kơnê̆ kơ lu yă adro po."
"“But God draws the mighty away with His power; He rises up, but no man is sure of life.","Mă-lei Kră Yang 'Bok Kei-Dei iŏk tơdrong pran kơtang pơlôch lu bơngai kơtang Ti Kră Yang hiŏng lu sư pă hơmĕng kơ arih."
"He gives them security, and they rely on it; Yet His eyes are on their ways.","Kră Yang lê̆ lu sư arih hiôk hơđơ̆ng. Măt Kră Yang oei răp lăng trong lu sư"
"They are exalted for a little while, Then they are gone. They are brought low; They are taken out of the way like all others; They dry out like the heads of grain.","Lu sư arih đei đe pơyom lăp minh bruh đĕch. Lu sư lôch hiong dong. Lu sư gô jô kro ruh hơlŭng thoi 'nhĕt Thoi hơie 'ba đe yuă lê̆ đơ̆ng tơm."
"“Now if it is not so, who will prove me a liar, And make my speech worth nothing?”","Tơdah ưh kơ đei thoi ei bơngai bu jô̆ khan kơ inh pơma hơlĕnh. Păng pơdah nơ̆r inh tơdrong kơ đei."
"Then Bildad the Shuhite answered and said","Bildat, bơngai Sua, tơl khan"
"“Dominion and fear belong to Him; He makes peace in His high places.","Kră Yang chĕp tơdrong pơgơ̆r păng trŏ kơ hli yom: Kră Yang pơjing tơdrong rơngei hiôk-hian tơ kơpal plĕnh ti."
"Is there any number to His armies? Upon whom does His light not rise?","Khŭl linh Sư hăm đei bu kĕ jô̆? Tơdrong hơdah Sư hăm đei bu mă Sư ưh kơ đei pơchrang?"
"How then can man be righteous before God? Or how can he be pure who is born of a woman?","Liơ mă kon bơngai gơh jô̆ 'lơ̆ng tơpăt 'bơ̆t anăp Kră Yang 'Bok Kei-Dei? Bơngai đơ̆ng drŏ-kăn tơpŭ ngăl, liơ mă gơh 'lơ̆ng rơgoh?"
"If even the moon does not shine, And the stars are not pure in His sight","Tơdah, mă măt khei kư̆m ưh kơ gan hơdah, Lu sơnglŏng kư̆m ưh kơ đei 'lơ̆ng rơgoh mơ̆n 'bơ̆t anăp Sư"
"How much less man, who is a maggot, And a son of man, who is a worm?”","Pơma kiơ kơ kon bơngai nhen thoi kơnu hơdrông, Păng kon sâu kon bơngai jơ̆ kơnu hơdrông."
"But Job answered and said","Jop tơl khan"
"“How have you helped him who is without power? How have you saved the arm that has no strength?","Ih pơdŏng bơih bơngai ưh kơ jing jat ưh kơ tat tơdrong! Dŏng tơgŭm tơpang ti bơngai rơdu tơrăn."
"How have you counseled one who has no wisdom? And how have you declared sound advice to many?","Bơtho tơ'bôh bơngai ưh kơ hlôh, Bơtho tơbăt lơ tơdrong gơh hơgei."
"To whom have you uttered words? And whose spirit came from you?","Đơ̆ng bu bơtho tơgŭm ih pơma nơ̆r noh? Bơhngol bu pơma mă lĕch đơ̆ng 'bơ̆r ih?"
"“The dead tremble, Those under the waters and those inhabiting them.","Bơngai lôch tơtơ̆ tơtey, pơpơ̆ pơpol. Lăm ala đak păng đĭ lu kiơ arih oei tơ lăm noh hai."
"Sheol is naked before Him, And Destruction has no covering.","Pơlei bơngai lôch tơlĕch pơdah bơih 'bơ̆t anăp Kră Yang 'Bok Kei-Dei, Păng sơlŭng jrŭ ưh kơ đei che pĕng hlơp"
"He stretches out the north over empty space; He hangs the earth on nothing.","Kră Yang bơyar plĕnh tơ gah yă-nơ̆m tơ kơpal anê̆ rơwơ̆ng. Hơtol kơtuăl teh tơ kơpal rơwơ̆ng."
"He binds up the water in His thick clouds, Yet the clouds are not broken under it.","Kră Yang mong đak 'mi lăm hơmơ̆l hơ'bơ̆l, Mă-lei hơmơ̆l ưh kơ đei tơhek yua kơ đơ̆ng đak lơ."
"He covers the face of His throne, And spreads His cloud over it.","Kră Yang pĕng klơ̆p kơpal tang-dŏ pơtao Sư păng lơ̆k hơmơ̆l klơ̆p tang-dŏ 'noh."
"He drew a circular horizon on the face of the waters, At the boundary of light and darkness.","Kră Yang chhơ̆ plĕnh chro kơpal đak, 'Bơ̆t sơlam hơdah hăm măng mu păng măng mu tơ'bưh băl."
"The pillars of heaven tremble, And are astonished at His rebuke.","Lu jrăng plĕnh tơdrŏ kyĭng kyơ̆ng, Hli tơrơ kơplah Kră Yang 'Bok Kei-Dei chrih."
"He stirs up the sea with His power, And by His understanding He breaks up the storm.","Kră Yang iŏk tơdrong mơsêh Sư pơm kơ đak dơsĭ hơđơ̆ng ngơ-ngơ̆n. Yua tơdrong gơh hơgei Sư na teh tơhuŏng lê̆ Rahap."
"By His Spirit He adorned the heavens; His hand pierced the fleeing serpent.","Hăm kial dui jơhngơ̆m Sư hơmet ming lu plĕnh, Tơpang ti Kră Yang 'bet hlôh akâu 'bih oei kơdâu klĕnh."
"Indeed these are the mere edges of His ways, And how small a whisper we hear of Him! But the thunder of His power who can understand?”","Noh lăng brih tŏ sĕt đĕch tơdrong jang Sư; Tơdrong mă đe roi bơ̆n kơtơ̆ng noh lăp iĕ ioch đĕch mă-lei bu hlôh rơđah jơwa grơ̆m re Mơsêh Mơyang Sư?"
"Moreover Job continued his discourse, and said","Jop oei pơma dơ̆ng păng khan"
"“As God lives, who has taken away my justice, And the Almighty, who has made my soul bitter","Kră Yang 'Bok Kei-Dei arih pơm kơdranh kơ inh, Sư ưh kơ wă sek ăn kơ inh tơpăt Kră Yang Tih Hloh, pơm kơ chăl arih inh chhŭr nuih."
"As long as my breath is in me, And the breath of God in my nostrils","Dang yơ inh oei dui jơhngơ̆m, oei đei hơyuh kial arih Kră Yang 'Bok Kei-Dei oei lăm trôm muh inh."
"My lips will not speak wickedness, Nor my tongue utter deceit.","'Bơ̆r inh ưh kơ đei pơma tơdrong kơnê̆, Hơpiĕt inh kư̆m ưh kơ đei pơma hơlĕnh."
"Far be it from me That I should say you are right; Till I die I will not put away my integrity from me.","Tơpă sĭt inh ưh kơ đei layơ khan jô̆ lu iĕm trŏ! Mă truh kơ lôch, inh oei jô̆ inh oei 'lơ̆ng tơpăt."
"My righteousness I hold fast, and will not let it go; My heart shall not reproach me as long as I live.","Inh khan tơpă inh 'lơ̆ng tơpăt, inh ưh kơ đei tơplih nơ̆r; Đĭ lăm chăl arih inh, jơhngơ̆m inh ưh kơ đei chrih kơ inh."
"“May my enemy be like the wicked, And he who rises up against me like the unrighteous.","Rŏ kơ phak lu ayăt kơ inh thoi lu bơngai pơm kơnê̆, Lu bơngai blah inh sek phak lu sư thoi bơngai ưh kơ tơpăt."
"For what is the hope of the hypocrite, Though he may gain much, If God takes away his life?","Lu bơngai ưh kơ lui đei chang hơmĕng kiơ mưh chăl arih âu tôch, Mưh Kră Yang 'Bok Kei-Dei pơdrâu lê̆ tơdrong arih lu sư?"
"Will God hear his cry When trouble comes upon him?","Kơplah đei tơdrong răm truh, Kră Yang 'Bok Kei-Dei hăm mơ̆ng nơ̆r lu sư krao ôr?"
"Will he delight himself in the Almighty? Will he always call on God?","Lu sư hăm đei chơchă tơdrong hiôk chơt lăm Kră Yang Tih Hloh, Hăm đei krao apinh Kră Yang 'Bok Kei-Dei ling-lang ưh?"
"“I will teach you about the hand of God; What is with the Almighty I will not conceal.","Inh gô bơtho tơ'bôh ăn kơ lu iĕm, gah tơdrong Mơsêh Mơyang Kră Yang 'Bok Kei-Dei, Ưh kơ đei ôn kơ lu iĕm tơdrong kiơ Kră Yang Tih Hloh wă."
"Surely all of you have seen it; Why then do you behave with complete nonsense?","Lu iĕm 'bôh băt hlôh bơih tơdrong 'noh, Lei liơ lu iĕm oei pơma nơ̆r tơdrong kơ đei?"
"“This is the portion of a wicked man with God, And the heritage of oppressors, received from the Almighty","'Nâu, tơdrong mă Kră Yang 'Bok Kei-Dei 'măn kơ lu bơngai pơm kơnê̆, Mŭk tơmam kơ lu bơngai pơm kơnê̆ iŏk đơ̆ng Kră Yang Tih Hloh."
"If his children are multiplied, it is for the sword; And his offspring shall not be satisfied with bread.","Kon sâu lu sư rai lơ kơdrơ̆m kư̆m gô pơ̆k lôch yua kơ đao gưm. Adrĕch adrung lu sư ưh kơ đei sa phĭ mah."
"Those who survive him shall be buried in death, And their widows shall not weep","Lu bơngai oei arih hlot lu sư kư̆m gô lôch kơ tơdrong jĭ hơbuh, Mă akăn adro lu sư kư̆m ưh kơ đei nhơ̆m hmoi."
"Though he heaps up silver like dust, And piles up clothing like clay","Mă lu bơngai pơm kơnê̆ mong jên hu nhen thoi pơlao chuơh, Hơdrom hơbĕn ao hơlôk thoi pôi teh lơ̆n."
"He may pile it up, but the just will wear it, And the innocent will divide the silver.","Hơbĕn ao lu sư chơ̆p hơdrom, mă-lei lu bơngai tơpăt sư gô hrŭk Jên hu lu sư, bơngai 'lơ̆ng tơpăt gô asong băl."
"He builds his house like a moth, Like a booth which a watchman makes.","Hnam lu sư pơm, nhen thoi wai dŭng Thoi pơk đe pơm gô mir."
"The rich man will lie down, But not be gathered up; He opens his eyes, And he is no more.","Lu sư 'bĭch tep, mơdrŏng hiôk, hnam oei 'lơ̆ng. Lăp lu sư lar măt hnam ưh pă đei dơ̆ng."
"Terrors overtake him like a flood; A tempest steals him away in the night.","Tơdrong hli krưp truh tơ lu sư nhen thoi đak lơ̆p; Kial hơbŭt kơmăng puh pơđông lê̆ lu sư."
"The east wind carries him away, and he is gone; It sweeps him out of his place.","Kial đơ̆ng gah hơlĕch tơthu anhăk lu sư, na hiong hloi. Pơđông lê̆ lu sư đơ̆ng anih lu sư oei."
"It hurls against him and does not spare; He flees desperately from its power.","Huơ̆r pơdăr lu sư, ưh pă đei mơnat kơ lu sư; Lu sư adrin kơdâu ôn đơ̆ng kial tih."
"Men shall clap their hands at him, And shall hiss him out of his place.","Kial oei bah tơ lu sư thoi đe tap ti che bơle Păng hơhôch pơklai puh lu sư đơ̆ng anih lu sư oei."
"“Surely there is a mine for silver, And a place where gold is refined.","Hu đei lăm sơlŭng đe sir iŏk, maih đei anih đe 'buh sư."
"Iron is taken from the earth, And copper is smelted from ore.","Bơsei đe iŏk đơ̆ng lăm teh, Đe rơ̆ tơmo na đei kong."
"Man puts an end to darkness, And searches every recess For ore in the darkness and the shadow of death.","Bơngai jang lăm sơlŭng nhơk hơdah tơ lăm măng mu Bŏk sir jơ̆p tơ lăm sơlŭng Wă chă tơmo tơ lăm teh măng mu gueo."
"He breaks open a shaft away from people; In places forgotten by feet They hang far away from men; They swing to and fro.","Đe sir trong sơlŭng ataih đơ̆ng anih kon bơngai oei, Tơ lăm anih rơwơ̆ng ưh kơ đei jơ̆ng bơngai bu năm truh; Lu sư chô̆ hơtol akâu hăm tơlei bơ̆jang ataih kơ bơngai nai."
"As for the earth, from it comes bread, But underneath it is turned up as by fire","Hơnik hơnam chăt đơ̆ng teh. Mă-lei lăm ala teh đei tơplih nhen thoi đêl ŭnh oei sa tơdrŏ."
"Its stones are the source of sapphires, And it contains gold dust.","Lăm lu tơmo đei tơmo gĭt, đei rang maih lăm noh."
"That path no bird knows, Nor has the falcon’s eye seen it.","Sem chă choh sa ưh kơ băt trong 'nâu; Măt sem klang chă kư̆m ưh kơ 'bôh"
"The proud lions have not trodden it, Nor has the fierce lion passed over it.","Sem bri tam mă năm juă dăm-brang kư̆m ưh kơ năm rok noh."
"He puts his hand on the flint; He overturns the mountains at the roots.","Kon bơngai gơh teh blah tơmo ŭnh, Sir bơlih lu jơ̆ng kông."
"He cuts out channels in the rocks, And his eye sees every precious thing.","Mưh bŏk tơmo wă pơih trong sơlŭng. Măt lu sư chă lăng lu tơmo gĭt tơ lăm noh."
"He dams up the streams from trickling; What is hidden he brings forth to light.","Kon bơngai bơ̆ bơnơ̆ găn đak krong wă huay kơ ro; Wă kơ 'bôh lĕch tơ hơdah dôm tơmam kiơ mă ôn hlơp."
"“But where can wisdom be found? And where is the place of understanding?","Mă-lei chă tơdrong gơh hơgei đei đơ̆ng yơ? Tơ yơ tơm tơdrong hlôh wao?"
"Man does not know its value, Nor is it found in the land of the living.","Kon bơngai ưh kơ băt trong ba truh tơ tơdrong gĭt gơh hơgei.a Ưh kơ gơh chă tơdrong hơgei tơ kơpal teh âu."
"The deep says, ‘It is not in me’; And the sea says, ‘It is not with me.’","Đak jrŭ khan: “Sư ưh kơ đei tơ lăm inh,” Đak dơsĭ khan: “Sư ưh kơ đei oei hơdai hăm inh.”"
"It cannot be purchased for gold, Nor can silver be weighed for its price.","Ưh kơ gơh iŏk kơtuăl maih wă tơplih iŏk sư, Kŭm ưh kơ gơh kŏng iŏk hu na gơh răt sư."
"It cannot be valued in the gold of Ophir, In precious onyx or sapphire.","Kŭm ưh kơ gơh hơgăt 'long gĭt sư hăm maih Ôphir tơmo gĭt ônik dah hăm tơmo gĭt saphir."
"Neither gold nor crystal can equal it, Nor can it be exchanged for jewelry of fine gold.","Maih dah Phalê ưh kơ gơh pơting hăm sư, Tơmam pơm păng maih kư̆m ưh kơ gơh tơplih iŏk sư"
"No mention shall be made of coral or quartz, For the price of wisdom is above rubies.","Mă tơmo pơkao gĭt lăm đak dơsĭ păng kơmĭl, ưh pă pơma truh dơ̆ng bơih. Tơdrong gơh hơgei gĭt hloh kơ tơmo gôh."
"The topaz of Ethiopia cannot equal it, Nor can it be valued in pure gold.","Jơmŏng char Êthiôpi ưh kơ gơh pơting hăm sư ôh; Kŭm ưh kơ đei layơ hơgăt 'long gĭt sư hăm maih se."
"“From where then does wisdom come? And where is the place of understanding?","Lei tơdrong gơh hơgei lĕch đơ̆ng yơ? Tơm 'bơ̆r đon hlôh wao đơ̆ng yơ?"
"It is hidden from the eyes of all living, And concealed from the birds of the air.","Gơh hơgei oei klơ̆p ôn lê̆ măt lu bơngai arih, Mă măt lu sem păr kư̆m ưh kơ 'bôh."
"Destruction and Death say, ‘We have heard a report about it with our ears.’","Hơlŭng jrŭ păng tơdrong lôch khan: “Đon lu nhôn đei kơtơ̆ng ang bơih đe roi.”"
"God understands its way, And He knows its place.","Lăp minh Kră Yang 'Bok Kei-Dei hlôh băt trong truh tơ gơh hơgei. Păng minh Sư đĕch băt kơ chă anih sư tơ yơ."
"For He looks to the ends of the earth, And sees under the whole heavens","Yua kơ Sư lăng 'bôh tôch kơ teh, Păng 'bôh nhen jơ̆p kơpal teh đak ala plĕnh."
"To establish a weight for the wind, And apportion the waters by measure.","Layơ Sư ăn tơdrong kơtang kơ kial. Gơh kŏng tơng lăng đak."
"When He made a law for the rain, And a path for the thunderbolt","Layơ Sư hơgăt ăn tơdrong juăt kơ bơyan 'mi, Pơih ăn trong kơ grơ̆m glaih."
"Then He saw wisdom and declared it; He prepared it, indeed, He searched it out.","Kơplah noh Kră Yang 'bôh tơdrong hơgei, păng tơbăt tơlĕch, ăn kơ đĭ-đăng rim bơngai athei mơ̆ng, Kră Yang lăng hơlen păng pơm sư kơjăp."
"And to man He said, ‘Behold, the fear of the Lord, that is wisdom, And to depart from evil is understanding.’ ”","Kră Yang khan kơ kon bơngai “Hli yom kơ Kră Yang, noh bơih tơdrong gơh hơgei; Weh ataih đơ̆ng tơdrong kơnê̆, 'noh bơih tơdrong hlôh wao.”"
"Job further continued his discourse, and said","Jop pơma dơ̆ng"
"“Oh, that I were as in months past, As in the days when God watched over me","Ôi hơpơi rŏ kơ inh gơh arih dơ̆ng thoi lĕ khei 'năr ki sơ̆, 'Bơ̆t mă Kră Yang 'Bok Kei-Dei oei wei-lăng inh"
"When His lamp shone upon my head, And when by His light I walked through darkness","Lăm kơplah ŭnh kơđeng Kră Yang oei pơchrang hơdah kơpal kơ̆l inh. Đơ̆ng tơdrong hơdah Kră Yang na inh năm hlôi kơ măng mu."
"Just as I was in the days of my prime, When the friendly counsel of God was over my tent","Ô! Kơplah inh oei đei 'bôh lăm inh oei mơlôh. Kơplah Kră Yang 'Bok Kei-Dei pơm buăl juăt tơgŭm dŏng hnam inh."
"When the Almighty was yet with me, When my children were around me","Kơplah Kră Yang Tih Hloh oei oei hăm inh, lu kon hơ'lơ̆p inh tăp dăr kơ inh"
"When my steps were bathed with cream, And the rock poured out rivers of oil for me!","Kơplah jơ̆ng inh yak tong lăm đak toh, Păng đak rơmă ôliwơ lĕch ro thoi glung đơ̆ng tơpăl tơmo hmĕt."
"“When I went out to the gate by the city, When I took my seat in the open square","Kơplah noh inh lĕch năm tơ 'măng jang pơlei, Hơmet anih hơ-oei lăm cham anih juăt akŭm."
"The young men saw me and hid, And the aged arose and stood","Lu bơngai tơdăm 'bôh inh lu sư kơdŭn weh, Lu bơngai kră iung dang dơ̆ng"
"The princes refrained from talking, And put their hand on their mouth","Lu bơngai kră pơgơ̆r pă đei pơma, lu sư kơđôp 'bơ̆r hăm tơpang ti"
"The voice of nobles was hushed, And their tongue stuck to the roof of their mouth.","Lu bơngai yŏng ngăn hreh thĕng. Hơpiĕt lu sư klep tơ păk-'ngơk."
"When the ear heard, then it blessed me, And when the eye saw, then it approved me","Đon bu kơtơ̆ng nơ̆r inh na khan pơư inh đei pŭn hiôk. Măt bu 'bôh inh bơnê kơ inh hloi."
"Because I delivered the poor who cried out, The fatherless and the one who had no helper.","'Noh yua kơ inh dŏng pơklaih bơngai dơnuh pơmat-tat krao ôr, Păng bơngai mơti ưh kơ đei bơngai bu tơgŭm."
"The blessing of a perishing man came upon me, And I caused the widow’s heart to sing for joy.","Bơngai wă jê̆ lôch sơkat tuh ăn kơ inh pŭn hiôk. Đơ̆ng inh, jơhngơ̆m bơngai adro chơt hiôk."
"I put on righteousness, and it clothed me; My justice was like a robe and a turban.","Inh hrŭk tơdrong 'lơ̆ng tơpăt thoi ao. Tơdrong tơpăt inh sư thoi kơ ao tai păng che tơ̆n."
"I was eyes to the blind, And I was feet to the lame.","Inh thoi lĕ măt ăn kơ lu bơngai tol, păng thoi jơ̆ng kơ lu bơngai jo."
"I was a father to the poor, And I searched out the case that I did not know.","Inh pơm 'bă kơ lu bơngai pơmat-tat, Inh lăng hơlen sek dŏng lu bơngai inh tam lah băt."
"I broke the fangs of the wicked, And plucked the victim from his teeth.","Inh teh tơgơ̆ lê̆ grĕng lu bơngai pơm kơnê̆, Hek pơdŭng iŏk tơmam sa đơ̆ng hơnĕnh sư."
"“Then I said, ‘I shall die in my nest, And multiply my days as the sand.","Inh tơchĕng khan: “Inh gô lôch lăm anih tơpu inh; Năr inh gô rai lơ thoi chuơh đak dơsĭ;”"
"My root is spread out to the waters, And the dew lies all night on my branch.","Rơh inh hro sôr kơjung truh tơ cheng đak, dơng hla hngôm kơ đak ngom kơmăng"
"My glory is fresh within me, And my bow is renewed in my hand.’","Inh đei ư-ang 'nao ling-lang, Jơhngơ̆m pran inh 'bĕnh-'bang thoi hră 'nao lăm ti inh."
"“Men listened to me and waited, And kept silence for my counsel.","Đon đe oei mơ̆ng răp gô inh, oei hreh mơ̆ng nơ̆r inh pơđâu."
"After my words they did not speak again, And my speech settled on them as dew.","Đơ̆ng rŏng kơ inh pơma, lu sư ưh pă đei bu pơma dơ̆ng bơih; Nơ̆r inh pơma mơ̆t jrŭ lăm jơhngơ̆m lu sư."
"They waited for me as for the rain, And they opened their mouth wide as for the spring rain.","Lu sư chang gô inh nhen thoi chang gô đak 'mi, Lu sư bơngai ha 'bơ̆r jrŏng đak 'mi klui."
"If I mocked at them, they did not believe it, And the light of my countenance they did not cast down.","Inh hiĕk yôp pơlung lu sư 'bơ̆t lu sư rơdu. Muh măt hơdah inh tơgŭm tơiung lu sư."
"I chose the way for them, and sat as chief; So I dwelt as a king in the army, As one who comforts mourners.","Inh chă trong ăn kơ lu sư, inh pơgơ̆r lu sư. Inh oei hơdai lu sư thoi pơtao oei lăm lu khŭl linh. Thoi bơngai pơlung đe ơh kơ lôch."
"“But now they mock at me, men younger than I, Whose fathers I disdained to put with the dogs of my flock.","Mă-lei dang ei, lu sư hiĕk ăr kơ inh, lu sư tơdăm 'lơ̆p hloh kơ inh, Mă 'bă lu sư, inh pă jô̆ bơih, wă jang wei triu. Hơdai hăm kŏ inh."
"Indeed, what profit is the strength of their hands to me? Their vigor has perished.","Ti pran kơtang lu sư hăm đei yua kiơ kơ inh, Mưh jơhngơ̆m pran lu sư, pă đei bơih?"
"They are gaunt from want and famine, Fleeing late to the wilderness, desolate and waste","Hơkĕ hơkong pơngot rơwĕt kơ'bah kơ'bôch, Thông hoang lăm teh hrĕng kro. Lăm bri rơwơ̆ng juơ juŏ."
"Who pluck mallow by the bushes, And broom tree roots for their food.","Lu sư phĕ hla 'long pơgang, păng lu hơmŭl 'long bri. Rơh tơlei 'long bri pơm tơmam sa lu sư."
"They were driven out from among men, They shouted at them as at a thief.","Đe puh tơweh lu sư đơ̆ng lăm kon pơlei; Đe hil hiap lu sư thoi lu bơngai tơtông."
"They had to live in the clefts of the valleys, In caves of the earth and the rocks.","Lu sư oei rok lăm thong cheng kông, Lăm trôm lăm teh, dah lăm sơlam lu hơgơp tơmo."
"Among the bushes they brayed, Under the nettles they nestled.","Lu sư krao ôr tơ lăm rơ̆m tơnơm 'long, Lu sư 'bĭch hơlun băl ala lu bơmreh jơla."
"They were sons of fools, Yes, sons of vile men; They were scourged from the land.","Lu adrĕch ưh kơ gơh yua anăn sơnăm ưh kơ đei. Đe areh teh pơpuh tơlĕch lê̆ đơ̆ng lăm char."
"“And now I am their taunting song; Yes, I am their byword.","Na dang ei kon sâu lu sư hơri jô̆ pơjăm inh, Roi 'bơm che bơle kơ inh."
"They abhor me, they keep far from me; They do not hesitate to spit in my face.","Lu sư lăng inh krưp 'brơ̆, weh ataih kơ inh, Ưh pă hĕo gơsoh đak hai kơ muh măt inh."
"Because He has loosed my bowstring and afflicted me, They have cast off restraint before me.","Yua kơ Kră Yang 'Bok Kei-Dei yaih lê̆ dơhiĕng hră inh rơdu păng pơm kơ inh mơlâu. Na lu sư pă đei pơyom kiơ kơ inh."
"At my right hand the rabble arises; They push away my feet, And they raise against me their ways of destruction.","Gah 'ma kơ inh, minh khŭl bơngai kơlĕl iung blah; Blah inh kơdâu tơrơ. Sir sơlŭng wă pơrăm inh."
"They break up my path, They promote my calamity; They have no helper.","Lu sư pơrăm lê̆ trong inh, Inh rai răm lu sư rai tŏk. Lu sư ưh kơ kăl bơngai pơdŏng."
"They come as broad breakers; Under the ruinous storm they roll along.","Lu sư blư truh hloi đơ̆ng trong đak hlôh tih. Lu sư blŭng mơ̆t grŏl rok đêl tơnăr hơlih."
"Terrors are turned upon me; They pursue my honor as the wind, And my prosperity has passed like a cloud.","Lu tơdrong hli krưp năm pơm kơ inh, Đe tơhiong lê̆ tơdrong ư-ang đe pơyom kơ inh tơthu pơđông lê̆ tơ ataih. Tơdrong hiôk hơđơ̆ng inh păr đông thoi hơmơ̆l."
"“And now my soul is poured out because of my plight; The days of affliction take hold of me.","Dang ei, tơdrong arih inh pơchah hach bơih, Năr pơmat-tat truh bơih tơ inh"
"My bones are pierced in me at night, And my gnawing pains take no rest.","Kơmăng đei tơdrong jĭ truh tơ kơting inh, Tơdrong jĭ rĕn sa inh, ưh kơ pơdơh."
"By great force my garment is disfigured; It binds me about as the collar of my coat.","Tơdrong mơsêh tih Kră Yang 'Bok Kei-Dei, rôp pơdŭng ao inh. Chô̆ gơhret inh thoi chô̆ hơko ao."
"He has cast me into the mire, And I have become like dust and ashes.","Kră Yang klơ̆m inh tơ teh trôk. Inh nhen thoi 'mui tơnuh."
"“I cry out to You, but You do not answer me; I stand up, and You regard me.","Inh krao apinh, mă-lei Ih ưh kơ đei tơl; Inh dơ̆ng tơ noh, mă-lei Ih pă 'maih lăng tơ inh."
"But You have become cruel to me; With the strength of Your hand You oppose me.","Kră Yang jing pơm kơnê̆ hăm inh, Iŏk ti mơsêh Ih druh blah inh."
"You lift me up to the wind and cause me to ride on it; You spoil my success.","Ih ăn kial pơđông lê̆ inh tơ ataih. Ih pơpuh pơđông lê̆ inh hăm kial hơbŭt."
"For I know that You will bring me to death, And to the house appointed for all living.","Inh băt tơpă Ih wă ba inh tơ tơdrong lôch. Anih pơkă wă 'măn kơ lu bơngai arih."
"“Surely He would not stretch out His hand against a heap of ruins, If they cry out when He destroys it.","Tơpă ưh kơ đei bu yơ̆r ti pơrăm lu bơngai đei tơdrong gleh truh. Sư krao dŏng pơklaih, kơplah oei lăm anih pơmat-tat"
"Have I not wept for him who was in trouble? Has not my soul grieved for the poor?","Inh ưh kơ đei nhơ̆m kơ bơngai tơ'bơ̆p tơdrong pơmat-tat hă? Jơhngơ̆m inh ưh kơ đei sơ'ngon kơ bơngai răm-'băm hă?"
"But when I looked for good, evil came to me; And when I waited for light, then came darkness.","'Bơ̆t mă inh răp gô tơdrong pŭn hiôk, tơdrong pơmat-tat truh; 'Bơ̆t mă inh chang tơdrong hơdah, tơdrong măng mu truh."
"My heart is in turmoil and cannot rest; Days of affliction confront me.","Inh ơh sơ'ngon klơm klak inh hŏnh bop đĭ pă hiôk, Lu tơdrong pơmat truh hơlôk hơlak."
"I go about mourning, but not in the sun; I stand up in the assembly and cry out for help.","Inh năm akâu găm đĭ. Ưh kơ trŏ yua kơ tŏ sa. Inh iung dơ̆ng tŏk-bŏk tơpôl păng krao apinh dŏng pơklaih."
"I am a brother of jackals, And a companion of ostriches.","Inh jing 'nhŏng oh hăm kŏ bri, Bôl juăt hăm sem chhơng."
"My skin grows black and falls from me; My bones burn with fever.","Akar inh jing găm păng tơlŏng akâu jăn inh yuh tơtŏ kơ chĕp bơlŏ."
"My harp is turned to mourning, And my flute to the voice of those who weep.","Inh reh brŏ tĭng-nĭng lăm ơh sơ'ngon. Inh hlôm 'lal hăm re nơ̆r nhơ̆m hmoi."
"“I have made a covenant with my eyes; Why then should I look upon a young woman?","Inh đei pơgơ̆p hăm măt inh; Inh ưh pă lăng tơ bơngai adruh hle."
"For what is the allotment of God from above, And the inheritance of the Almighty from on high?","Thoi 'noh mơ̆ng kơ Kră Yang 'Bok Kei-Dei đơ̆ng kơpal plĕnh ăn kơ inh tơmam kiơ. Mŭk tơmam kiơ đơ̆ng Kră Yang Tih Hloh đơ̆ng kơpal plĕnh?"
"Is it not destruction for the wicked, And disaster for the workers of iniquity?","Hăm trŏ lu bơngai pơm kơnê̆ tơ'bơ̆p tơdrong gleh truh? Lu bơngai pơm kơnê̆ đei pơmat-tat?"
"Does He not see my ways, And count all my steps?","Hăm trŏ Sư 'bôh trong inh yak, Păng jô̆ dôm inh yak nơnăm?"
"“If I have walked with falsehood, Or if my foot has hastened to deceit","Tơdah inh đei năm hơdai hăm lu bơngai hơlĕnh pơdăr Dah jơ̆ng inh hăt hot yak kiơ̆ trong lu bơngai bơkuĕch."
"Let me be weighed on honest scales, That God may know my integrity.","Apinh Kră Yang 'Bok Kei-Dei dan inh tơ kơpal 'long kŏng mă trŏ, Na Sư gô băt kơ inh 'lơ̆ng tơpăt."
"If my step has turned from the way, Or my heart walked after my eyes, Or if any spot adheres to my hands","Tơdah jơ̆ng inh yak weh đơ̆ng trong 'lơ̆ng tơpăt, Tơdah jơhngơ̆m inh năm kiơ̆ măt inh lăng, Tơdah đei mơgrĭ klep lăm ti inh"
"Then let me sow, and another eat; Yes, let my harvest be rooted out.","Ăn kơ bơngai nai sa mă đơ̆ng inh rei, Ăn kơ lu sư buch lê̆ đêl inh pơtăm."
"“If my heart has been enticed by a woman, Or if I have lurked at my neighbor’s door","Tơdah jơhngơ̆m inh hưch huŏng kơ bơngai drŏ-kăn, Tơdah inh năm chop răp tơ 'măng hnam sư."
"Then let my wife grind for another, And let others bow down over her.","Ăn akăn inh peh ăn kơ đe 'ba. Păng lê̆ kơ đe 'bĭch hơdai hăm sư."
"For that would be wickedness; Yes, it would be iniquity deserving of judgment.","Tơdrong 'noh glăi yoch trăp tih dêh. Trŏ kơ sek tơlang phak"
"For that would be a fire that consumes to destruction, And would root out all my increase.","Yoch noh bơih mă thoi ŭnh sa kơdơ̆r lăm dơnâu ŭnh. Sa pơrăm đĭ truh tơ rơh dôm hơnik hơnam mă inh đei."
"“If I have despised the cause of my male or female servant When they complained against me","Tơdah inh đei pơdê tơdrong 'măn ăn kơ đĭch đam drŏ-nglo drŏ-kăn inh, Kơplah lu sư pơma jŏk kơ inh."
"What then shall I do when God rises up? When He punishes, how shall I answer Him?","Na inh wă pơm liơ mưh Kră Yang 'Bok Kei-Dei iung sek tơlang inh? Truh tơ Sư apinh jet inh. Inh gô tơl Sư lơliơ?"
"Did not He who made me in the womb make them? Did not the same One fashion us in the womb?","Hăm trŏ Tơ'ngla pơjing inh lăm klak mĕ inh, kư̆m pơjing lu sư hai? Hăm trŏ lăp minh Kră Yang 'Bok Kei-Dei đĕch pơjing kơ lu yŏng păng lu đĭch?"
"“If I have kept the poor from their desire, Or caused the eyes of the widow to fail","Tơdah inh sơngah ưh kơ ăn ôh tơmam kơ bơngai dơnuh dơnan hơpơi wă, Tơdah inh lê̆ bơngai adro chang gô dĭng pă hơmĕng."
"Or eaten my morsel by myself, So that the fatherless could not eat of it","Tơdah inh sa hơdrô̆ minh 'nu inh. Ưh kơ asong bơngai mơti"
"(But from my youth I reared him as a father, And from my mother’s womb I guided the widow)","tơpă mơti đơ̆ng oei nge inh 'me rong sư thoi 'bă. Inh chông anhăk bơtho tơ'bôh đơ̆ng mĕ sư 'nao tơpŭ kơ sư."
"If I have seen anyone perish for lack of clothing, Or any poor man without covering","Tơdah inh 'bôh bơngai wă jê̆ lôch yua ưh kơ đei hơbĕn ao, Dah bơngai dơnuh kơ'bah ưh kơ đei khăn su"
"If his heart has not blessed me, And if he was not warmed with the fleece of my sheep","tơdah lu sư ưh kơ đĭ jơhngơ̆m sơkat pŭn hiôk kơ inh, kơplah lu sư gơh tơnŏ đơ̆ng sŏk triu inh"
"If I have raised my hand against the fatherless, When I saw I had help in the gate","Tơdah inh đei yơ̆r ti hơ-ô wă pơm kơ lu bơngai mơti, yua kơ inh băt bơngai dŏng inh tơ 'măng jang"
"Then let my arm fall from my shoulder, Let my arm be torn from the socket.","Ăn kơ hơngiĕng inh tơhleh đơ̆ng akâu inh, Păng kơkŏng ti inh tơgơ̆ kơtĕch đơ̆ng 'bơ̆t kŭl-keng."
"For destruction from God is a terror to me, And because of His magnificence I cannot endure.","Yua kơ inh hli kơ tơdrong răm truh đơ̆ng Kră Yang 'Bok Kei-Dei, Inh hli krưp kơ tơdrong rang mơnhal Sư na inh ưh kơ layơ pơm tơdrong noh."
"“If I have made gold my hope, Or said to fine gold, ‘You are my confidence’","Tơdah inh gơnang kơ maih păng krao maih rơgoh khan anih inh gơneh gơnơm"
"If I have rejoiced because my wealth was great, And because my hand had gained much","tơdah inh hiôk chơt kơ mŭk drăm lơ, dah yua kơ đơ̆ng ti inh đei chă lơ tơmam."
"If I have observed the sun when it shines, Or the moon moving in brightness","Tơdah inh lăng tơ măt 'năr pơchrang hơdah Păng măt khei lĕch pơchrang hơdah hơdong rơđah"
"So that my heart has been secretly enticed, And my mouth has kissed my hand","Jơhngơ̆m inh đei pơhlŭ hơgơ̆m, păng 'bơ̆r inh chŭm chro ti inh rôp kơkuh pơyom"
"This also would be an iniquity deserving of judgment, For I would have denied God who is above.","tơdrong 'noh minh tơdrong yoch kơnê̆ trŏ kơ sek pơlôch, Yua kơ inh sơngah kơ Kră Yang 'Bok Kei-Dei tơ kơpal ti."
"“If I have rejoiced at the destruction of him who hated me, Or lifted myself up when evil found him","Tơdah inh hiôk chơt yua kơ bơngai areh kơ inh đei tơdrong răm truh, Păng chhôk hơnôk kơplah lu sư đei tơdrong pơmat-tat"
"(Indeed I have not allowed my mouth to sin By asking for a curse on his soul)","Inh ưh kơ ăn 'bơ̆r inh pơm yoch, Hiap pơtê̆ kơ tơdrong arih sư."
"If the men of my tent have not said, ‘Who is there that has not been satisfied with his meat?’","Lu bơngai lăm hnam dơnŏ inh ưh kơ đei pơma: “Hăm đei bu mă Jop ưh kơ đei ăn sa 'nhĕm phĭ mah?”"
"(But no sojourner had to lodge in the street, For I have opened my doors to the traveler)","Bơngai tơmoi ưh kơ đei tep kơmăng tơ 'nguaih tơ trong; Inh pơih 'măng sơng bơngai tơmoi đơ̆ng ataih"
"If I have covered my transgressions as Adam, By hiding my iniquity in my bosom","Inh ưh kơ đei ôn tơdrong yoch inh thoi Ađam. Na 'bŭ ôn tơdrong yoch kơnê̆ lăm jơhngơ̆m."
"Because I feared the great multitude, And dreaded the contempt of families, So that I kept silence And did not go out of the door","Yua kơ inh hli dêh kơ lu bơngai tơpôl, hli krê kơ adrĕch adrung che bơle, dĭng mah ngăn hreh, ưh kơ pơ̆n lĕch tơ 'nguaih kơ 'măng."
"Oh, that I had one to hear me! Here is my mark. Oh, that the Almighty would answer me, That my Prosecutor had written a book!","Ơ! Rŏ kơ đei bơngai mơ̆ng inh! 'Nâu inh chă kĭ chih anăn inh apinh Kră Yang Tih Hloh tơl nơ̆r inh; Apinh bơngai jâu inh chih tơ'bôh tơdrong yoch inh!"
"Surely I would carry it on my shoulder, And bind it on me like a crown","Tơpă inh gô tôi tơdrong kơnê̆ 'noh tơ kơpal hơngiĕng inh. Yơ̆l sư thoi môk pơtao."
"I would declare to Him the number of my steps; Like a prince I would approach Him.","Inh gô roi pơdah ăn kơ Kră Yang dôm tơdrong inh pơm. Inh gô năm 'bơ̆t anăp Sư nhen thoi minh 'nu kon pơtao."
"“If my land cries out against me, And its furrows weep together","Tơdah teh mir na inh ôr krao jâu inh, dôm trong rơuơ sư wang nhơ̆m"
"If I have eaten its fruit without money, Or caused its owners to lose their lives","Tơdah inh iŏk sa tơmam sư mă ưh kơ ăn jên, Pơm ăn kơ tơ'ngla sư lôch kơ pơngot"
"Then let thistles grow instead of wheat, And weeds instead of barley.” The words of Job are ended.","Lei apinh tơm jơla chăt tơplih kơ tơm 'ba, păng 'nhĕt tơplih ăn kơ 'ba tơ'bâu. Truh dâu đĭ nơ̆r Jop."
"So these three men ceased answering Job, because he was righteous in his own eyes.","Pêng 'nu bơngai 'noh ưh pă đei tơl nơ̆r Jop, yua kơ Jop khan kơ kơdih bơngai 'lơ̆ng tơpăt."
"Then the wrath of Elihu, the son of Barachel the Buzite, of the family of Ram, was aroused against Job; his wrath was aroused because he justified himself rather than God.","Mă-lei Êlihu, kon drŏ-nglo Barakel, bơngai Busit, adrĕch adrung Ram, Sư hil kơ Jop, yua kơ Jop khan sư bơngai 'lơ̆ng tơpăt hloh kơ Kră Yang 'Bok Kei-Dei 'lơ̆ng."
"Also against his three friends his wrath was aroused, because they had found no answer, and yet had condemned Job.","Êlihu kư̆m hil blĕk kơ pêng 'nu buăl Jop yua kơ lu sư ưh kơ đei wă tơl tơwih, na jâu khan Jop yoch đĕch."
"Now because they were years older than he, Elihu had waited to speak to Job.","Êlihu oei răp gô wă tơl nơ̆r Jop, yua kơ pêng 'nu bơngai 'noh 'lŏ kơ sư ngăl."
"When Elihu saw that there was no answer in the mouth of these three men, his wrath was aroused.","Mă-lei Êlihu 'bôh pêng 'nu noh ưh pă đei tơl tơwih nơ̆r kiơ bơih, tơdrong blĕk sư iung hloi."
"So Elihu, the son of Barachel the Buzite, answered and said: “I am young in years, and you are very old; Therefore I was afraid, And dared not declare my opinion to you.","Êlihu, kon drŏ-nglo Barakel, bơngai Busit iung pơma: “Inh oei 'lơ̆p lu iĕm bơngai kră ngăl bơih inh 'nhrơ̆ hli, Ưh kơ pơ̆n roi ăn kơ lu iĕm tơdrong kiơ inh băt."
"I said, ‘Age should speak, And multitude of years should teach wisdom.’","Inh tơchĕng khan: ‘Lu 'lŏ kăl kơ pơma, Lu bơngai kră gô bơtho tơdrong gơh hơgei.’"
"But there is a spirit in man, And the breath of the Almighty gives him understanding.","Mă-lei đei Yang bơhngol 'lơ̆ng oei lăm kon bơngai, Păng hơyuh kial dui jơhngơ̆m Kră Yang Tih Hloh ăn kơ sư tơdrong hlôh gơh hơgei."
"Great men are not always wise, Nor do the aged always understand justice.","Ưh kơ trŏ bơngai 'lŏ kră khan gơh hơgei, Lu bơngai kră kư̆m ưh kơ trŏ khan băt hlôh tơdrong trŏ."
"“Therefore I say, ‘Listen to me, I also will declare my opinion.’","Na inh khan: Mơ̆ng inh bĕ; Inh kư̆m wă gô tơbăt ăn kơ iĕm inh băt tơdrong kiơ."
"Indeed I waited for your words, I listened to your reasonings, while you searched out what to say.","Inh răp gô mơ̆ng dôm nơ̆r iĕm pơma, Pơgling đon mơ̆ng dôm nơ̆r lu iĕm tơ'bôh tơdrong gơh hơgei, Kơplah iĕm chă nơ̆r ayơ wă tơl."
"I paid close attention to you; And surely not one of you convinced Job, Or answered his words","Inh adrin pơgling đon mơ̆ng lu iĕm pơma, Mă-lei ưh kơ đei minh 'nu bu lăm lu iĕm kĕ kơ Jop, Wă tơ'bôh kơ sư đei yoch. Dah gơh tơl nơ̆r sư."
"Lest you say, ‘We have found wisdom’; God will vanquish him, not man.","Kơchăng bĕ 'nĕ hăt pơma khan: ‘Lu nhôn chă 'bôh bơih tơdrong gơh hơgei; Kră Yang 'Bok Kei-Dei gơh tơ'bôh kơ Jop, kon bơngai ưh kơ gơh tơ'bôh.’"
"Now he has not directed his words against me; So I will not answer him with your words.","Jop ưh kơ đei pơjah pơjăng hăm inh, Na lei, inh ưh kơ tơl tơwih kơ sư thoi nơ̆r lu iĕm."
"“They are dismayed and answer no more; Words escape them.","Lu sư hơdrôt hli ưh pă gơh tơl nơ̆r kiơ dơ̆ng; Lu sư đĭ pă đei nơ̆r bơih"
"And I have waited, because they did not speak, Because they stood still and answered no more.","Inh hăm wă gô dơ̆ng, lu sư đĭ pă pơma bơih, Lu sư oei tơ noh đĭ ưh pă đei tơl nơ̆r bơih?"
"I also will answer my part, I too will declare my opinion.","Inh kư̆m lei-lăi gô tơl nơ̆r mơ̆n; Inh kư̆m wă roi tơdrong inh băt"
"For I am full of words; The spirit within me compels me.","Yua kơ inh đei lơ nơ̆r wă pơma, lăm jơhngơ̆m inh pơdrŭt inh pơma."
"Indeed my belly is like wine that has no vent; It is ready to burst like new wineskins.","Jơhngơ̆m inh nhen thoi Sik hơmu blôk ưh kơ đei trong lĕch. Wă jê̆ pơchah thoi kơdŭng sik 'nao."
"I will speak, that I may find relief; I must open my lips and answer.","Inh wă 'maih pơma wă gơh rơhơi jơhngơ̆m 'biơ̆. Inh gô ha 'bơ̆r pơma păng tơl nơ̆r."
"Let me not, I pray, show partiality to anyone; Nor let me flatter any man.","Inh ưh kơ đei 'mêm kơ mah kah kơ hu ôh, Kŭm ưh kơ đei pôk hơtŏk bơngai ayơ."
"For I do not know how to flatter, Else my Maker would soon take me away.","Yua kơ inh ưh kơ băt pôk hơtŏk bu. Tơdah đei, Tơ'ngla pơjing inh pơlôch inh hloi.”"
"“But please, Job, hear my speech, And listen to all my words.","“Ơ Jop, apinh ih mơ̆ng bĕ nơ̆r inh pơma. Pơgling đon mơ̆ng bĕ dôm nơ̆r inh pơma."
"Now, I open my mouth; My tongue speaks in my mouth.","'Nâu inh ha bơih 'bơ̆r, nơ̆r inh pơma lăm hơpiĕt inh bơih."
"My words come from my upright heart; My lips utter pure knowledge.","Nơ̆r inh pơma gô lĕch tơdrong tơpăt đơ̆ng lăm jơhngơ̆m. Hơkŭng inh gô pơma hăm tơdrong hlôh wao tơpăt sĭt."
"The Spirit of God has made me, And the breath of the Almighty gives me life.","Yang bơhngol 'lơ̆ng Kră Yang 'Bok Kei-Dei pơjing inh bơih, Hơyuh kial dui jơhngơ̆m Kră Yang Tih Hloh ăn kơ inh arih."
"If you can answer me, Set your words in order before me; Take your stand.","Tơdah ih gơh tơl bĕ nơ̆r inh iung dơ̆ng ră roi bĕ dôm nơ̆r trŏ wă dŏng ih 'bơ̆t anăp inh!"
"Truly I am as your spokesman before God; I also have been formed out of clay.","'Bơ̆t anăp Kră Yang 'Bok Kei-Dei inh kư̆m thoi ih Sư kư̆m man pơjing inh hăm teh lơ̆n."
"Surely no fear of me will terrify you, Nor will my hand be heavy on you.","Apinh ih 'nĕ kơ hli kơ kiơ kiơ. Inh ưh kơ đei pơma kơtĭt trăp tơ ih."
"“Surely you have spoken in my hearing, And I have heard the sound of your words, saying","Tơpă đon inh đei kơtơ̆ng bơih nơ̆r ih pơma, Inh mơ̆ng bơih nơ̆r ih pơma"
"‘I am pure, without transgression; I am innocent, and there is no iniquity in me.","‘Inh 'lơ̆ng rơgoh, ưh kơ đei pơm glăi; Inh ưh kơ đei yoch, ưh kơlah pơm yoch."
"Yet He finds occasions against me, He counts me as His enemy","Mă-lei Kră Yang 'Bok Kei-Dei chă tơdrong yoch inh, Sư pơm kơ inh thoi bơngai ayăt."
"He puts my feet in the stocks, He watches all my paths.’","Kră Yang hơnuh lê̆ jơ̆ng inh. Răp lăng rim trong inh yak.’"
"“Look, in this you are not righteous. I will answer you, For God is greater than man.","Inh tơl, ih pơma thoi noh glăi. Kră Yang 'Bok Kei-Dei tih hloh kơ kon bơngai."
"Why do you contend with Him? For He does not give an accounting of any of His words.","Liơ ih pơjah pơjăng hăm Sư? Chrih kơ Sư khan ưh kơ tơl nơ̆r ih."
"For God may speak in one way, or in another, Yet man does not perceive it.","Yua kơ Kră Yang 'Bok Kei-Dei pơma bơtho lơ 'măng, lơ tơdrong Mă-lei kon bơngai bơ̆n ưh kơ wă mơ̆ng"
"In a dream, in a vision of the night, When deep sleep falls upon men, While slumbering on their beds","Lăm tơdrong apo, lăm tơdrong tơ'bôh tơ kơmăng. Kơplah kon bơngai oei tep hlơ̆k, 'Bĭch tep tơ kơpal giơng sư"
"Then He opens the ears of men, And seals their instruction.","Kră Yang pơih đon wă kơ lu sư mơ̆ng. Pơsĭt nơ̆r chrih bơtho tơhli lu sư wă kơchăng."
"In order to turn man from his deed, And conceal pride from man","Wă kơ kon bơngai weh đơ̆ng tơdrong pơm kơnê̆, păng hŭt lê̆ jơhngơ̆m juăt pơang."
"He keeps back his soul from the Pit, And his life from perishing by the sword.","Wă dŏng pơklaih bơhngol lu sư đơ̆ng sơlŭng jrŭ, Wă wei tơdrong arih huay kơ lôch răm kơ đao gưm."
"“Man is also chastened with pain on his bed, And with strong pain in many of his bones","Kră Yang bơtho hơmet kon bơngai hăm tơdrong jĭ jăn dêh 'bĭch păn kơpal giơng, Kơting pơpơ̆ tơtey ling-lang"
"So that his life abhors bread, And his soul succulent food.","Pơm ưh kơ 'maih sŏng sa, kư̆m areh mă tơmam sa 'băt 'lơ̆ng."
"His flesh wastes away from sight, And his bones stick out which once were not seen.","Akâu akar lu sư hơkĕ hơkong Lăp 'bôh kơting kơtong sĕch akar đĭ klep."
"Yes, his soul draws near the Pit, And his life to the executioners.","Bơhngol truh bơih 'bơ̆t jê̆ sơlŭng jrŭ. Tơdrong arih oei gô yang lôch năm iŏk."
"“If there is a messenger for him, A mediator, one among a thousand, To show man His uprightness","Mă-lei tơdah kơplah 'nâu đei linh jang 'lơ̆ng truh, Lăp minh 'nu lăm rơbâu hơngan linh jang. Wă pơm 'long sơlam bơtho kon bơngai pơm tơdrong trŏ."
"Then He is gracious to him, and says, ‘Deliver him from going down to the Pit; I have found a ransom’","Mơnat kơ sư na apinh lung Kră Yang 'Bok Kei-Dei khan: ‘Dŏng pơklaih sư wă huay kơ huŏng lăm sơlŭng jrŭ, inh chă 'bôh bơih trong huai iŏk.’"
"His flesh shall be young like a child’s, He shall return to the days of his youth.","Na akâu sĕch akar sư rơmuăn nhen thoi oei 'lơ̆p; Jơhngơ̆m pran sư hơlơ̆k dơ̆ng thoi oei mơlôh."
"He shall pray to God, and He will delight in him, He shall see His face with joy, For He restores to man His righteousness.","Sư krao apinh Kră Yang 'Bok Kei-Dei, na Kră Yang tơl tơwih. Sư kơkuh kơ Kră Yang hăm tơdrong chơt hiôk. Yua kơ Kră Yang huai iŏk sư."
"Then he looks at men and says, ‘I have sinned, and perverted what was right, And it did not profit me.’","Sư hat hơri păng roi tơbăt 'bơ̆t anăp đĭ-đăng bơngai. ‘Inh pơm yoch bơih yak đŏng đĕo weh đơ̆ng trong tơpăt. Mă-lei Kră Yang ưh kơ đei phak kiơ̆ kơ inh yoch."
"He will redeem his soul from going down to the Pit, And his life shall see the light.","Kră Yang dŏng pơklaih bơhngol inh huay kơ huŏng lăm sơlŭng jrŭ, Ăn kơ tơdrong arih inh chơt hiôk 'bôh hơdah.’"
"“Behold, God works all these things, Twice, in fact, three times with a man","Tơpă Kră Yang 'Bok Kei-Dei pơm tơdrong noh. Kơ kon bơngai kơ băt hơdôm 'măng."
"To bring back his soul from the Pit, That he may be enlightened with the light of life.","Wă dui iŏk bơhngol kon bơngai klaih đơ̆ng sơlŭng jrŭ. Wă ăn kơ kon bơngai gơh đei arih hơdah pơchrang."
"“Give ear, Job, listen to me; Hold your peace, and I will speak.","Ơ Jop, mơ̆ng inh bĕ athei oei hreh, mơ̆ng inh pơma."
"If you have anything to say, answer me; Speak, for I desire to justify you.","Tơdah ih đei tơdrong kiơ 'maih tơl inh; Pơma bĕ, yua kơ inh 'maih 'bôh ih 'lơ̆ng tơpăt."
"If not, listen to me; Hold your peace, and I will teach you wisdom.”","Tơdah ưh, athei ih mơ̆ng; Athei oei hreh mơ̆ng inh bơtho tơdrong gơh hơgei.”"
"Elihu further answered and said","Êlihu pơma dơ̆ng"
"“Hear my words, you wise men; Give ear to me, you who have knowledge.","“Lu iĕm khan iĕm bơngai gơh hơgei, mơ̆ng bĕ nơ̆r inh. Lu iĕm tơchĕng khan iĕm bơngai hlôh wao, pơgling đon mơ̆ng bĕ nơ̆r inh pơma."
"For the ear tests words As the palate tastes food.","Yua kơ đon mơ̆ng kơtơ̆ng băt kơ nơ̆r pơma, thoi hơpiĕt liah mơn 'băt kơ tơmam sa."
"Let us choose justice for ourselves; Let us know among ourselves what is good.","Lu bơ̆n hơlen lăng hơdai tơdrong kiơ trŏ, rơih iŏk băt tơdrong kiơ 'lơ̆ng."
"“For Job has said, ‘I am righteous, But God has taken away my justice","Yua kơ Jop đei khan: ‘Inh bơngai 'lơ̆ng tơpăt, Mă-lei Kră Yang 'Bok Kei-Dei ưh kơ jô̆ khan inh 'lơ̆ng tơpăt."
"Should I lie concerning my right? My wound is incurable, though I am without transgression.’","Mă khan inh 'lơ̆ng tơpăt ră, đe jô̆ boih inh bơngai pơma hơlĕnh; Mă khan inh ưh kơ đei pơm yoch, rơka inh hơmet kư̆m ưh kơ gơh klaih,’"
"What man is like Job, Who drinks scorn like water","Hăm đei bu thoi Jop, nhă nơ̆r đe pơjăm che bơle thoi kơ đak?"
"Who goes in company with the workers of iniquity, And walks with wicked men?","Sư pơm buăl juăt hăm bơngai pơm kơnê̆ păng năm hơdai hăm bơngai hơlĕnh pơdăr."
"For he has said, ‘It profits a man nothing That he should delight in God.’","Yua kơ Jop khan: ‘Kon bơngai ưh kơ đei yua kiơ, Kơplah sư chơchă tơdrong hiôk chơt lăm Kră Yang 'Bok Kei-Dei.’"
"“Therefore listen to me, you men of understanding: Far be it from God to do wickedness, And from the Almighty to commit iniquity.","Mơ̆ng bĕ inh lu iĕm bơngai hlôh wao. Kră Yang 'Bok Kei-Dei ưh kơ đei layơ pơm kơnê̆, Kră Yang Tih Hloh ưh đei layơ đŏng đĕo."
"For He repays man according to his work, And makes man to find a reward according to his way.","Kră Yang apah kon bơngai kiơ̆ kơ tơdrong jang lu sư pơm, Pơm kơ rim 'nu bơngai kiơ̆ kơ lu sư oei arih sa."
"Surely God will never do wickedly, Nor will the Almighty pervert justice.","Tơpă Kră Yang 'Bok Kei-Dei ưh kơ đei pơm kơnê̆ Kră Yang Tih Hloh ưh đei pơđŏng lê̆ tơdrong tơpăt."
"Who gave Him charge over the earth? Or who appointed Him over the whole world?","Bu gơh ăn kơ Kră Yang tơdrong wei-lăng plei teh? Bu pơjao ăn kơ Kră Yang pơgơ̆r đĭ-đăng teh đak?"
"If He should set His heart on it, If He should gather to Himself His Spirit and His breath","Tơdah Kră Yang pơkă wă pơm. Tơdah Sư pơdrâu iŏk bơhngol păng hơyuh kial dui jơhngơ̆m đơ̆ng Sư kơdih"
"All flesh would perish together, And man would return to dust.","Đĭ-đăng lu sĕch akar gô lôch hơdai. Păng kon bơngai brŏk tơ 'mui teh."
"“If you have understanding, hear this; Listen to the sound of my words","Tơdah ih đei tơdrong hlôh hơdah, apinh ih mơ̆ng tơdrong 'nâu. Pơgling đon mơ̆ng bĕ nơ̆r inh pơma."
"Should one who hates justice govern? Will you condemn Him who is most just?","Bơngai mă areh kơ tơdrong tơpăt liơ gơh pơgơ̆r? Ih hăm pơ̆n pơma kơ Tơ'ngla 'lơ̆ng tơpăt Mơsêh Mơyang?"
"Is it fitting to say to a king, ‘You are worthless,’ And to nobles, ‘You are wicked’?","Kră Yang chrih khan kơ pơtao: “Ih tơdrong kơ đei.” Păng khan kơ lu bơngai pơgơ̆r: “Bơngai pơm kơnê̆.”"
"Yet He is not partial to princes, Nor does He regard the rich more than the poor; For they are all the work of His hands.","Kră Yang ưh kơ pơư kơ lu bơngai pơgơ̆r, Kŭm ưh kơ lăng kơ bơngai mơdrŏng hloh kơ bơngai dơnuh; Yua kơ đĭ-đăng lu sư đơ̆ng tơpang ti Kră Yang pơjing ngăl."
"In a moment they die, in the middle of the night; The people are shaken and pass away; The mighty are taken away without a hand.","Ưh kơ tam băt tŏk-bŏk măng, lu sư lôch hloi. Lu sư pơpơ̆ na lôch. Lu bơngai yŏng pơgơ̆r kư̆m lôch, ưh kơ đei đơ̆ng ti kon bơngai ôh."
"“For His eyes are on the ways of man, And He sees all his steps.","Măt Kră Yang 'Bok Kei-Dei răp lăng tơ trong kon bơngai, Sư lăng 'bôh dôm yak."
"There is no darkness nor shadow of death Where the workers of iniquity may hide themselves.","Ưh kơ đei măng mu găm măng klăm hơ'bơ̆l ayơ ăn kơ bơngai pơm kơnê̆ gơh ôn akâu."
"For He need not further consider a man, That he should go before God in judgment.","Kră Yang 'Bok Kei-Dei ưh kơ đei pơkă năr. Wă sek tơlang kơ kon bơngai 'bơ̆t anăp Sư."
"He breaks in pieces mighty men without inquiry, And sets others in their place.","Kră Yang pơrăm đĭ lu bơngai pran kơtang ưh kơ kăl kơ jet pơnhen, Na tơplih tơmơ̆t bơngai nai 'bơ̆t anih noh."
"Therefore He knows their works; He overthrows them in the night, And they are crushed.","Yua kơ Kră Yang băt tôm tơdrong jang lu sư pơm. Teh lu sư kơmăng păng lu sư pơchah đĭ hloi."
"He strikes them as wicked men In the open sight of others","Kră Yang pơrăm lu sư yua kơ lu sư pơm kơnê̆ Tơ anih rim 'nu gơh 'bôh."
"Because they turned back from Him, And would not consider any of His ways","Yua kơ lu sư weh achăng lê̆ Kră Yang, Ưh kơ wă lăng ôh trong gơlong Kră Yang."
"So that they caused the cry of the poor to come to Him; For He hears the cry of the afflicted.","Pơm kơ nơ̆r lu bơngai dơnuh hin ôr krao kơtơ̆ng truh tơ Kră Yang. Păng Kră Yang kơtơ̆ng nơ̆r bơngai pơmat-tat ôr krao."
"When He gives quietness, who then can make trouble? And when He hides His face, who then can see Him, Whether it is against a nation or a man alone?","Tơdah Kră Yang oei ngăn hreh. Bu gô pơ̆n chrih kơ Sư? Tơdah Kră Yang ôn muh măt Sư, bu gơh đei 'bôh Sư? Kră Yang wei rong đĭ-đăng kon pơlei, đĭ-đăng bơngai"
"That the hypocrite should not reign, Lest the people be ensnared.","Ưh kơ ăn lu bơngai pơm kơnê̆ pơgơ̆r, păng ưh kơ ăn lu sư hơ'năk kơ kon pơlei hơđong."
"“For has anyone said to God, ‘I have borne chastening; I will offend no more","Hăm đei bơngai bu khan kơ Kră Yang 'Bok Kei-Dei: “Inh chu pŭ tơdrong Ih phak bơtho, inh ưh pă pơm kơnê̆ dơ̆ng"
"Teach me what I do not see; If I have done iniquity, I will do no more’?","Tơdrong kiơ inh ưh kơ 'bôh, apinh Kră Yang bơtho tơ'bôh ăn kơ inh; Tơdah inh đei pơm kơnê̆, inh gô ưh pă pơm dơ̆ng?”"
"Should He repay it according to your terms, Just because you disavow it? You must choose, and not I; Therefore speak what you know.","Kră Yang 'Bok Kei-Dei hăm đei apah bơngai noh kiơ̆ kơ ih tơchĕng ưh? Yua kơ ih sơngah bơih kơ tơdrong Kră Yang bơtho pơjĭ. Na ih athei rơih iŏk, ưh kơ trŏ kơ inh ôh; Lei na tơdrong kiơ ih băt, athei pơma bĕ."
"“Men of understanding say to me, Wise men who listen to me","Lu bơngai hlôh wao gô khan kơ inh. Păng lu bơngai gơh hơgei oei mơ̆ng inh, kư̆m gô khan"
"‘Job speaks without knowledge, His words are without wisdom.’","‘Jop pơma ưh kơ đei hăm tơdrong hlôh wao, păng nơ̆r sư pơma kư̆m ưh kơ đei tơchĕng tôm.’"
"Oh, that Job were tried to the utmost, Because his answers are like those of wicked men!","Rŏ kơ Jop chu ăn tơdrong pơlong truh kơ tôch, Yua kơ sư tơl nơ̆r thoi bơngai pơm kơnê̆"
"For he adds rebellion to his sin; He claps his hands among us, And multiplies his words against God.”","Sư đei pơm tơdrong yoch bơih, rai pơthim pơrŭng. Pơjăm pơjuă tap ti sư tŏk-bŏk lu nhôn, Păng rai pơma lơ nơ̆r ayăt hăm Kră Yang 'Bok Kei-Dei.”"
"Moreover Elihu answered and said","Êlihu pơma dơ̆ng"
"“Do you think this is right? Do you say, ‘My righteousness is more than God’s’?","Ih tơchĕng ih pơma trŏ hă? Ih khan: “Inh ưh kơ pơm yoch 'bơ̆t anăp Kră Yang 'Bok Kei-Dei.”"
"For you say, ‘What advantage will it be to You? What profit shall I have, more than if I had sinned?’","Ih jet Kră Yang dơ̆ng, “Kră Yang đei yua kiơ? Bĕ inh đei yua kiơ, tơdah inh ưh kơ pơm yoch?”"
"“I will answer you, And your companions with you.","Inh wă khan dơ̆ng kơ ih, Păng lu buăl juăt ih hai."
"Look to the heavens and see; And behold the clouds— They are higher than you.","Ngơk bĕ măt lăng tơ kơpal plĕnh; Lăng bĕ lu hơmơ̆l, sư kơjung hloh kơ ih."
"If you sin, what do you accomplish against Him? Or, if your transgressions are multiplied, what do you do to Him?","Tơdah ih pơm yoch, đei 'bơm kiơ kơ Kră Yang 'Bok Kei-Dei? Tơdah ih pơm yoch rai dêh, ih gơh pơm kiơ hăm Kră Yang?"
"If you are righteous, what do you give Him? Or what does He receive from your hand?","Tơdah ih 'lơ̆ng tơpăt, ih gô ăn tơdrong kiơ kơ Kră Yang? Kră Yang gô đei iŏk tơdrong kiơ đơ̆ng ti ih?"
"Your wickedness affects a man such as you, And your righteousness a son of man.","Tơdrong kơnê̆ ih lăp gơh pơrăm bơngai thoi ih, Tơdrong 'lơ̆ng tơpăt ih gơh tơgŭm kơ kon bơngai đĕch."
"“Because of the multitude of oppressions they cry out; They cry out for help because of the arm of the mighty.","Kon bơngai đe pơjuă pơđep trăp dêh ôr krao. Lu sư ôr krao wă kơ dŏng pơklaih đơ̆ng ti lu bơngai pran kơtang."
"But no one says, ‘Where is God my Maker, Who gives songs in the night","Mă-lei ưh kơ đei bơngai bu jet: “Kră Yang 'Bok Kei-Dei mă Tơ'ngla pơjing inh, tơ yơ?” Kră Yang pơm ăn kơ đe hơri hiôk chơt lăm kơmăng"
"Who teaches us more than the beasts of the earth, And makes us wiser than the birds of heaven?’","Sư ăn kơ lu bơ̆n đei đon hơgei hloh kơ lu sem brem, Ăn kơ lu bơ̆n gơh hơgei hloh kơ lu sem păr.”"
"There they cry out, but He does not answer, Because of the pride of evil men.","Lu sư krao ôr, mă-lei Kră Yang ưh kơ đei tơl tơwih, Yua kơ lu sư pơang păng pơm kơnê̆."
"Surely God will not listen to empty talk, Nor will the Almighty regard it.","Tơpă nơ̆r krao khan ưh kơ lui ngeh. Kră Yang 'Bok Kei-Dei ưh kơ 'maih mơ̆ng, Kră Yang Tih Hloh ưh kơ 'maih hiơ̆k."
"Although you say you do not see Him, Yet justice is before Him, and you must wait for Him.","Pơma kiơ kơ ih, liơ mă 'bôh Kră Yang 'Bok Kei-Dei gơh mơ̆ng ih. Mưh ih khan ih ưh kơ 'bôh Kră Yang. Tơdrong ih kêng truh 'bơ̆t anăp Kră Yang bơih, păng ih oei răp gô Kră Yang sek tơlang!"
"And now, because He has not punished in His anger, Nor taken much notice of folly","Dang ei, yua kơ Sư ưh kơ sek tơlang kiơ̆ kơ tơdrong blĕk ôh. Ưh pă đei hiơ̆k bơih mă tơdrong yoch lơ"
"Therefore Job opens his mouth in vain; He multiplies words without knowledge.”","Na Jop pơih nơ̆r pơma ưh kơ đei kiơ. Pơma lơ mă-lei nơ̆r ưh kơ yua kiơ."
"Elihu also proceeded and said","Êlihu pơma dơ̆ng"
"“Bear with me a little, and I will show you That there are yet words to speak on God’s behalf.","Apinh adrin mơ̆ng inh tŏ sĕt, inh gô tơblang tơ'bôh ăn kơ ih; Yua kơ inh oei đei nơ̆r pơma dŏng gah Kră Yang 'Bok Kei-Dei."
"I will fetch my knowledge from afar; I will ascribe righteousness to my Maker.","Inh chă pơpôi tơdrong gơh hơgei đơ̆ng lơ anih. Wă tơ'bôh Tơ'ngla pơjing inh 'lơ̆ng tơpăt."
"For truly my words are not false; One who is perfect in knowledge is with you.","Tơpă inh pơma ưh kơ hơlĕnh ôh; Minh 'nu bơngai gơh hơgei hlôh wao tơpă oei oei hăm lu iĕm."
"“Behold, God is mighty, but despises no one; He is mighty in strength of understanding.","Kră Yang 'Bok Kei-Dei Tơ'ngla Mơsêh Mơyang ưh kơ đei pơjăm bu. Sư hơgei hlôh wao kloh klĕch."
"He does not preserve the life of the wicked, But gives justice to the oppressed.","Sư ưh kơ lê̆ ôh bơngai pơm kơnê̆ arih. Sư sek tơlang tơpăt hơnơ̆ng ăn kơ bơngai pơmat-tat."
"He does not withdraw His eyes from the righteous; But they are on the throne with kings, For He has seated them forever, And they are exalted.","Sư bơwei bơngai 'lơ̆ng tơpăt. Ăn kơ lu sư hơ-oei 'bơ̆t tang-dŏ pơgơ̆r thoi lu pơtao Ăn kơ lu sư đei đe pơyom ling-lang."
"And if they are bound in fetters, Held in the cords of affliction","Tơdah đe chô̆ lu sư hăm tơlei glang păng klêng lu sư hăm tơlei bră pơmat-tat."
"Then He tells them their work and their transgressions— That they have acted defiantly.","Kră Yang tơbăt ăn kơ lu sư tơdrong lu sư pơm. Dôm tơdrong yoch noh dơ̆ng jơhngơ̆m pơang."
"He also opens their ear to instruction, And commands that they turn from iniquity.","Kră Yang pơih ăn đon lu sư kơtơ̆ng nơ̆r bơtho hơmet. Tơtă athei lu sư weh đơ̆ng tơdrong kơnê̆."
"If they obey and serve Him, They shall spend their days in prosperity, And their years in pleasures.","Tơdah lu sư chu mơ̆ng păng bơ̆jang kơ Kră Yang, lei dôm năr lu sư gô arih đei tơdrong hiôk chơt, sơnăm lu sư pŭn jơnap."
"But if they do not obey, They shall perish by the sword, And they shall die without knowledge.","Mă-lei tơdah lu sư ưh kơ wă mơ̆ng gô lôch kơ đao gưm. Lu sư gô lôch yua kơ ưh kơ hlôh kơwao."
"“But the hypocrites in heart store up wrath; They do not cry for help when He binds them.","Jơhngơ̆m lu bơngai ưh kơ lui răk mong tơdrong hil blĕk Kră Yang phak lu sư Kŭm oei ưh kơ krao apinh dŏng pơklaih."
"They die in youth, And their life ends among the perverted persons.","Lu sư lôch kơplah oei hơmuh hơmŏng Chăl arih lu sư huŏng hiong răm hơdai hăm lu bơngai ngôi pơyô kư̆ kă, lăm anih kơkuh kơ rup yang."
"He delivers the poor in their affliction, And opens their ears in oppression.","Mă-lei Kră Yang 'Bok Kei-Dei yua tơdrong pơmat-tat na dŏng pơklaih bơngai đei pơmat-tat. Pơih đon lu sư lăm tơdrong gleh truh."
"“Indeed He would have brought you out of dire distress, Into a broad place where there is no restraint; And what is set on your table would be full of richness.","Kră Yang 'Bok Kei-Dei dui ih lĕch đơ̆ng anih pơmat-tat. Năm tơ anih rơhơi, jơhngơ̆m ưh pă đei hrăt-hrot. Gơ'bang ih 'bĕnh kơ tơmam sa 'băt nham."
"But you are filled with the judgment due the wicked; Judgment and justice take hold of you.","Mă-lei ih oei jŏk kơ tơdrong phak lu bơngai pơm kơnê̆; Tơdrong sek tơlang phak tơpăt gô rôp ih.a"
"Because there is wrath, beware lest He take you away with one blow; For a large ransom would not help you avoid it.","'Nĕ ăn tơdrong blĕk yua kơ lu bơngai pơm kơnê̆ mơdrŏng dui ba ih jrok trong. 'Nĕ kơ puh lăm tơmam đe răt iŏk ih lơ kơnh ih wơ̆l kơ trong."
"Will your riches, Or all the mighty forces, Keep you from distress?","Mă ih krao apinh dŏng pơklaih kư̆m ưh kơ klaih đơ̆ng pơmat. Dôm tơdrong pran kơtang gơh kĕ ih. Kŭm ưh kơ gơh dŏng pơklaih ih."
"Do not desire the night, When people are cut off in their place.","'Nĕ kơ chang gô măng mu, Kơplah kon pơlei pơla đe anhăk ba pă 'bôh đơ̆ng anih sư."
"Take heed, do not turn to iniquity, For you have chosen this rather than affliction.","Kơchăng bĕ, 'nĕ kơ wih tơ tơdrong yoch kơnê̆; Ih đei tơdrong pơmat-tat wă pơjuăt ih huay kơ pơm yoch."
"“Behold, God is exalted by His power; Who teaches like Him?","Âu, Kră Yang 'Bok Kei-Dei đei tơdrong Mơsêh Mơyang Tih Hloh kơ đĭ-đăng, Hăm đei 'bok thây ayơ bơtho tơ'bôh thoi Kră Yang ưh?"
"Who has assigned Him His way, Or who has said, ‘You have done wrong’?","Hăm đei bu pơ̆n bơtho tơ'bôh ăn kơ Kră Yang băt trong Sư wă năm? “Hăm đei bu pơ̆n chrih khan Ih pơm glăi?”"
"“Remember to magnify His work, Of which men have sung.","'Blŏk hơri bơnê bĕ dôm tơdrong jang Kră Yang, Mă kon bơngai juăt kơ đei hơri bơnê."
"Everyone has seen it; Man looks on it from afar.","Đĭ-đăng bơngai tă kơ 'bôh ngăl boih tơdrong jang noh, Mă-lei oei lăng 'bôh đơ̆ng ataih."
"“Behold, God is great, and we do not know Him; Nor can the number of His years be discovered.","Trŏ tơpă, Kră Yang 'Bok Kei-Dei Tih-Tin dêh, hloh kơ bơ̆n băt hlôh; Sơnăm Sư arih sot dang yơ, ưh kơ đei bu gơh pơtŏ"
"For He draws up drops of water, Which distill as rain from the mist","Kră Yang hiup iŏk lu đak kơtoh, Sư tuh đak ngom jing 'mi."
"Which the clouds drop down And pour abundantly on man.","Lu tăl hơmơ̆l 'noh jruh đak 'mi, hơiuh hngôm kơ teh ăn kơ kon bơngai."
"Indeed, can anyone understand the spreading of clouds, The thunder from His canopy?","Hăm đei bu gơh hlôh hơmơ̆l bơlang bơyar. Re jơwa grơ̆m đơ̆ng anih Sư oei?"
"Look, He scatters His light upon it, And covers the depths of the sea.","To, Kră Yang ăn kơmlat pơchrang hơdah jum dăr kơ Sư. Klơ̆p jơ̆p kơđĕl đak dơsĭ."
"For by these He judges the peoples; He gives food in abundance.","Kră Yang yua dôm tơdrong 'noh wă pơgơ̆r kon pơlei pơla; Kră Yang tuh ăn tơmam sa rơkah rơkai."
"He covers His hands with lightning, And commands it to strike.","Kră Yang ôn grơ̆m glaih lăm ti Sư, ăn glaih taih trŏ kơ anih."
"His thunder declares it, The cattle also, concerning the rising storm.","Re grơ̆m glaih tơbăt tơdrong hơbŭt, sem dơrong kư̆m dai băt hơbŭt hơbang wă jê̆ truh.b"
"“At this also my heart trembles, And leaps from its place.","Kơtơ̆ng tơdrong 'nâu, plei nuih inh pơpơ̆ Plei nuih inh 'bôm tĕnh thoi wă tơgloh lĕch đơ̆ng lăm kơtơh."
"Hear attentively the thunder of His voice, And the rumbling that comes from His mouth.","Mơ̆ng bĕ, nơ̆r Kră Yang re jơwa thoi grơ̆m, nơ̆r re jơwa lĕch đơ̆ng 'bơ̆r Sư."
"He sends it forth under the whole heaven, His lightning to the ends of the earth.","Kră Yang ăn kơmlat chêr 'blêt hơdah ala kơ plĕnh. Păng kơmlat Kră Yang pơchrang truh tơ jơ̆p tôch kơ teh."
"After it a voice roars; He thunders with His majestic voice, And He does not restrain them when His voice is heard.","Đơ̆ng rŏng kơ 'noh đei jơwa re Kră Yang ôr hơdrăi Grơ̆m re jơwa. Sư ưh pă kĕ pơkơ̆ng bơih kơplah đe kơtơ̆ng re jơwa grơ̆m kơmlat noh."
"God thunders marvelously with His voice; He does great things which we cannot comprehend.","Kră Yang 'Bok Kei-Dei ăn kơ grơ̆m re jơwa hlĭch chrơp; Kră Yang pơm dôm tơdrong jang tih-tin, lu bơ̆n ưh kơ kĕ hlôh."
"For He says to the snow, ‘Fall on the earth’; Likewise to the gentle rain and the heavy rain of His strength.","Kră Yang athei prĕl: “Jruh tơ ala teh!” Păng kư̆m pơma kơ 'mi hngach: “Athei 'mi tih pru pơrach,”"
"He seals the hand of every man, That all men may know His work.","Kră Yang tang chĭt lê̆ ti rim 'nu bơngai đơ̆ng jang, Wă kơ rim 'nu bơngai gơh băt tơdrong jang Sư."
"The beasts go into dens, And remain in their lairs.","Kơplah 'noh lu sem bri kơdŭn mơ̆t tơ lăm trôm sư oei pơdơh lăm tơpu lu sư."
"From the chamber of the south comes the whirlwind, And cold from the scattering winds of the north.","Kial hơbŭt truh đơ̆ng gah gơal, Kial tơngiĕt truh đơ̆ng gah yă-nơ̆m."
"By the breath of God ice is given, And the broad waters are frozen.","Đak prĕl lĕch đơ̆ng hơyuh kial Kră Yang 'Bok Kei-Dei dui jơhngơ̆m. Đak glung krong tih să prĕl hơ'bơ̆l jing tơmo hơrăk."
"Also with moisture He saturates the thick clouds; He scatters His bright clouds.","Kră Yang mong đak lăm hơmơ̆l hơ'bơ̆l. Bơyar bơlang hơmơ̆l hăm kơmlat."
"And they swirl about, being turned by His guidance, That they may do whatever He commands them On the face of the whole earth.","Hơmơ̆l đông dăr kiơ̆ kơ Kră Yang. Pơm pơkeh tơdrong jang mă Kră Yang athei Jơ̆p kơ anih kơpal teh đak."
"He causes it to come, Whether for correction, Or for His land, Or for mercy.","Kră Yang pơm pơkeh kiơ̆ thoi Sư wă kơpal teh. Phŏ iŏk sơnguĕt teh bơtho phak, phŏ ăn kơ kon bơngai tơdrong pŭn hiôk."
"“Listen to this, O Job; Stand still and consider the wondrous works of God.","Ơ Jop, mơ̆ng bĕ nơ̆r 'nâu, Athei dơ̆ng hreh bĕ, tơchĕng gah dôm tơdrong jang hlĭch chrơp Kră Yang 'Bok Kei-Dei."
"Do you know when God dispatches them, And causes the light of His cloud to shine?","Ih hăm băt Kră Yang 'Bok Kei-Dei athei tơtă ăn thoi yơ kơmlat lĕch pơchrang đơ̆ng lăm hơmơ̆l?"
"Do you know how the clouds are balanced, Those wondrous works of Him who is perfect in knowledge?","Ih hăm băt ưh liơ hơmơ̆l đông kơjăp hơnơ̆ng hơnong? Noh tơdrong jang hlĭch chrơp đơ̆ng Tơ'ngla gơh hơgei tôm tơdrong?"
"Why are your garments hot, When He quiets the earth by the south wind?","Liơ hơbĕn ao ih tơtŏ, Kơplah teh oei hreh hơđơ̆ng. Kial đơ̆ng gơal tơthu?"
"With Him, have you spread out the skies, Strong as a cast metal mirror?","Ih hăm gơh lơ̆k bơlang plĕnh tơgŭm hơdai Kră Yang 'Bok Kei-Dei, arăng thoi kơmĭl đe hling?"
"“Teach us what we should say to Him, For we can prepare nothing because of the darkness.","Apinh ih bơtho lu nhôn băt tơdrong wă pơma hăm Kră Yang; Lu nhôn oei măng mu ưh kơ hlôh, wă roi pơdah tơdrong 'nâu liơ."
"Should He be told that I wish to speak? If a man were to speak, surely he would be swallowed up.","Inh ưh kơ pơ̆n wă pơma dơnuh hăm Kră Yang? Hăm đei bu wă kơ lôch răm."
"Even now men cannot look at the light when it is bright in the skies, When the wind has passed and cleared them.","'Nâu đe ưh kơ pơ̆n lăng rang mơnhal pơchrang đơ̆ng plĕnh. Wă kial tơthu puh pơđông lê̆ hơmơ̆l plĕnh hlăng hơđah hơdong dơ̆ng."
"He comes from the north as golden splendor; With God is awesome majesty.","Kră Yang truh đơ̆ng gah yă-nơ̆m lĕch pơchrang rang hơdah Kon bơngai hli tơrơ kơ tơdrong ư-ang rang mơnhal Sư."
"As for the Almighty, we cannot find Him; He is excellent in power, In judgment and abundant justice; He does not oppress.","Kră Yang Kră Yang Tih Hloh, lu bơ̆n ưh kơ gơh năm jê̆. Tơdrong mơsêh Sư tih krưp dêh, tơdrong 'lơ̆ng tơpăt Sư sĭt tơpă ưh kơ đei layơ wă pơjuă bơngai bu."
"Therefore men fear Him; He shows no partiality to any who are wise of heart.”","Yua kơ thoi 'noh na kon bơngai hli yom kơ Sư. Kră Yang ưh kơ đei hiơ̆k 'blŏk ôh kơ bơngai khan kơ sư kơdih gơh hơgei."
"Then the LORD answered Job out of the whirlwind, and said","Kơplah noh, đơ̆ng lăm kial hơbŭt Kră Yang tơl Jop"
"“Who is this who darkens counsel By words without knowledge?","Bơngai 'nâu bu pơ̆n ưh kơ lui nơ̆r Inh wă pơm. Pơma lu nơ̆r mă ưh kơhlôh kơwao?"
"Now prepare yourself like a man; I will question you, and you shall answer Me.","Ih athei gơhret tơlei tơ̆n thoi bơngai nuih kơtang Inh gô jet ih, na ih gô tơl tơwih kơ Inh!"
"“Where were you when I laid the foundations of the earth? Tell Me, if you have understanding.","Kơplah Inh dan hơnă plei teh, ih oei tơ yơ? Tơdah ih hlôh hơdah, roi ăn kơ Inh bĕ."
"Who determined its measurements? Surely you know! Or who stretched the line upon it?","Bu pơkă hơgăt bơih să iĕ plei teh? Dah bu đei dăng tơlei pơtŏ bơih plei teh ih hăm băt ưh?"
"To what were its foundations fastened? Or who laid its cornerstone","Jrăng sư dan kơpal kiơ? Bu đei pơtăm tơmo mum hơnă sư?"
"When the morning stars sang together, And all the sons of God shouted for joy?","Kơplah sơnglŏng wŏng-tar hơri hơdai. Păng lu kon drŏ-nglo Kră Yang 'Bok Kei-Dei ôr jreo chơt hiôk."
"“Or who shut in the sea with doors, When it burst forth and issued from the womb","Bu tang găn lê̆ 'măng đak dơsĭ. Kơplah sư ro lĕch đơ̆ng lăm teh thoi nge lĕch đơ̆ng klak mĕ sư?"
"When I made the clouds its garment, And thick darkness its swaddling band","Inh bơih ăn hơmơ̆l pơm hơbĕn ao kơ đak dơsĭ, iŏk măng mu pơm che wăn sư"
"When I fixed My limit for it, And set bars and doors","Inh bơih hơgăt hơdral ăn kơ đak dơsĭ. Tang chĭt 'măng păng tah chơkăl."
"When I said, ‘This far you may come, but no farther, And here your proud waves must stop!’","Na khan: “Ih năm truh tôch dâu, ưh pă gơh năm ataih dơ̆ng ôh, Ih poh-yă athei dơ̆ng 'bơ̆t dâu!”"
"“Have you commanded the morning since your days began, And caused the dawn to know its place","Đơ̆ng năr hơiơch kơ ih, ih hăm đei lah tơtă kơ 'năr đei til pơgê hloi, Tơbăt ăn kơ 'năr hơdah anih sư oei."
"That it might take hold of the ends of the earth, And the wicked be shaken out of it?","Athei sư rôp kơjăp lu mum teh, Gơgŭ pơpuh bơngai kơnê̆ lĕch đơ̆ng noh."
"It takes on form like clay under a seal, And stands out like a garment.","Plei teh tơplih nhen thoi teh lơ̆n đei kơtĭt tơdra Kông groi lĕch 'bôh bang tơbơ̆ng thoi trong đe chơ̆p ao."
"From the wicked their light is withheld, And the upraised arm is broken.","Tơdrong hơdah puh tơweh lê̆ bơih đơ̆ng bơngai pơm kơnê̆, Kơkŏng ti lu sư yơ̆r, pơm kơnê̆ tơgơ̆ bơih"
"“Have you entered the springs of the sea? Or have you walked in search of the depths?","Hăm đei layơ ih jur truh tơ tu đak dơsĭ? Dah yak năm tơ jrŭ ala kơđĕl đak dơsĭ?"
"Have the gates of death been revealed to you? Or have you seen the doors of the shadow of death?","Hăm đei bu tơ'bôh kơ ih 'măng jang pơlei lôch? Ih tam 'bôh 'măng pơlei măng mu gueo?"
"Have you comprehended the breadth of the earth? Tell Me, if you know all this.","Ih hăm gơh băt hlôh đĭ plei teh âu să tih dang yơ? Tơdah ih băt đĭ tơdrong 'noh, roi bĕ kơ inh."
"“Where is the way to the dwelling of light? And darkness, where is its place","Tơ yơ trong ba truh tơ anih tơdrong hơdah oei? Bĕ anih măng mu oei tơ yơ?"
"That you may take it to its territory, That you may know the paths to its home?","Ih hăm gơh ba sư năm tơ anih sư? Hăm băt kơ trong năm tơ hnam sư oei ưh?"
"Do you know it, because you were born then, Or because the number of your days is great?","Ih kư̆m băt! Yua kơ đei tơpŭ kơ ih bơih kơplah noh, Jô̆ năr ih arih lơ sơnăm tơpă."
"“Have you entered the treasury of snow, Or have you seen the treasury of hail","Ih hăm đei mơ̆t lăng anih mong prĕl ưh? Ih hăm 'bôh anih mong 'mi prĕl?"
"Which I have reserved for the time of trouble, For the day of battle and war?","Tơmam noh Inh 'măn lê̆ bơih kơ năr rŭng răng. Ăn kơ lăm năr tơblah wang."
"By what way is light diffused, Or the east wind scattered over the earth?","Tơ yơ trong anih kơmlat lĕch? Dah anih ayơ trong kial gah hơlĕch tơthu bah kơpal teh?"
"“Who has divided a channel for the overflowing water, Or a path for the thunderbolt","Bu pơih trong ăn kơ đak 'mi ro, Pơih trong ăn kơ kơmlat grơ̆m glaih"
"To cause it to rain on a land where there is no one, A wilderness in which there is no man","Ăn kơ 'mi jruh tơ teh bri brah, Lăm char glă ưh đei bơngai oei"
"To satisfy the desolate waste, And cause to spring forth the growth of tender grass?","Wă ruh hơiuh kơ teh hrĕng kro. Pơm ăn kơ 'nhĕt chăt bluh?"
"Has the rain a father? Or who has begotten the drops of dew?","'Mi hăm đei 'bă ưh? Bu pơjing đei tŭk?"
"From whose womb comes the ice? And the frost of heaven, who gives it birth?","Đak prĕl lĕch đơ̆ng klak bu? Bu rơneh tơlĕch tŭk ngom đơ̆ng plĕnh?"
"The waters harden like stone, And the surface of the deep is frozen.","Đak krăl thoi lĕ tơmo, Hơlŭng jrŭ đak sư jing prĕl arăng."
"“Can you bind the cluster of the Pleiades, Or loose the belt of Orion?","Ih hăm gơh iŏk tơlei chô̆ hơdruh sơnglŏng “Waining”a Dah plôh yaih tơlei đơ̆ng sơnglŏng “Hơdrŭng iĕrb”?"
"Can you bring out Mazzaroth in its season? Or can you guide the Great Bear with its cubs?","Ih hăm gơh athei sơnglŏng lĕch kiơ̆ trŏ kơ bơyan, Păng ba ăn trong kơ sơnglŏng Gŭt-'năk hăm dôm lu kon sư ưh?"
"Do you know the ordinances of the heavens? Can you set their dominion over the earth?","Ih hăm băt tơdrong juăt tơ kơpal plĕnh? Yua tơdrong juăt noh pơgơ̆r bĕ teh đak?"
"“Can you lift up your voice to the clouds, That an abundance of water may cover you?","Ih hăm gơh ôr pơret tơtă kơ hơmơ̆l, athei 'mi tih lơ̆p kơ akâu ih?"
"Can you send out lightnings, that they may go, And say to you, ‘Here we are!’?","Ih hăm gơh wơh kơmlat athei sư nơnăm. Na lu sư hăm tơl ih khan: “Lu nhôn tơ âu?”"
"Who has put wisdom in the mind? Or who has given understanding to the heart?","Bu ăn tơdrong gơh hơgei lăm jơhngơ̆m păng ăn bơih tơdrong hlôh wao lăm kơ̆l 'ngok?"
"Who can number the clouds by wisdom? Or who can pour out the bottles of heaven","Bu gơh yua tơdrong hơgei na jô̆ lu hơmơ̆l? Dah hăm đei bu gơh gơling tuh ge đak đơ̆ng plĕnh"
"When the dust hardens in clumps, And the clods cling together?","kơplah 'mi jur 'mui teh tơklep băl kơtuăl teh tơklep băl jing arăng?"
"“Can you hunt the prey for the lion, Or satisfy the appetite of the young lions","Ih hăm chă hơnguang tơmam sa ăn kơ dăm-brang akăn, Ăn kơ kon dăm-brang sa hrăp."
"When they crouch in their dens, Or lurk in their lairs to lie in wait?","Kơplah sư oei drum lăm anih trôm sư. Dah oei răp chop chă sem bri wă sa?"
"Who provides food for the raven, When its young ones cry to God, And wander about for lack of food?","Bu chă tơmam sa ăn kơ ak; Kơplah hơnar sư krao ôr apinh Kră Yang 'Bok Kei-Dei, Dah păr wơ̆t wih to âu yua kơ ưh kơ đei tơmam sa?"
"“Do you know the time when the wild mountain goats bear young? Or can you mark when the deer gives birth?","Ih hăm băt bơyan kiơ bơbe bri su ưh? Ih hăm 'bôh bơyan kiơ juei yŏng tuh kon?"
"Can you number the months that they fulfill? Or do you know the time when they bear young?","Ih hăm đei jô̆ sư anăp hơdôm khei? Ih hăm băt jơ 'năr sư tuh"
"They bow down, They bring forth their young, They deliver their offspring.","sư drum kơchôt jơ̆ng. Ôr jĭ dêh kơplah kon sư lĕch?"
"Their young ones are healthy, They grow strong with grain; They depart and do not return to them.","Lu kon iĕ sư pran jăng, tih wơ̆ lăm tơmăn glă; Đơ̆ng noh tơklah kơ mĕ năm ưh pă wih dơ̆ng."
"“Who set the wild donkey free? Who loosed the bonds of the onager","Bu ăn kon aseh bri kơdâu pơplŏng mơ̆ng kơ wă, Bu yaih ăn kơ aseh iĕ hơbĕch hơbal to?"
"Whose home I have made the wilderness, And the barren land his dwelling?","Inh ăn kơ sư tơmăn glă pơm hnam, Teh đei 'boh pơm anih oei."
"He scorns the tumult of the city; He does not heed the shouts of the driver.","Sư hiĕk pơjăm pơlei tih hrơ̆ng hreng. Ưh kơ đei kơtơ̆ng ôh nơ̆r bơngai wei aseh iĕ ôr."
"The range of the mountains is his pasture, And he searches after every green thing.","Kông groi noh tơmăn 'nhĕt sư, Sư năm jơ̆p-jang chă 'nhĕt 'nao bluh."
"“Will the wild ox be willing to serve you? Will he bed by your manger?","Rơmo bri hăm chu jang kơ ih ưh? Sư hăm chu drum 'bĭch kơmăng lăm hơdrong ưh?"
"Can you bind the wild ox in the furrow with ropes? Or will he plow the valleys behind you?","Ih hăm gơh tah rơmo bri tơ 'long rơuơ na choh mir ưh? Sư hăm chu kiơ̆ đơ̆ng rŏng ih na 'bơ tŭn tơ lăm thŭng?"
"Will you trust him because his strength is great? Or will you leave your labor to him?","Ih hăm wă yua rơmo bri mă pran jăng dêh? Hăm wă jao kơ sư tơdrong jang gleh lap?"
"Will you trust him to bring home your grain, And gather it to your threshing floor?","Ih hăm lui ngeh kơ sư wă chơ ba 'ba ih păng chơ iŏk đơ̆ng anih preh 'ba?"
"“The wings of the ostrich wave proudly, But are her wings and pinions like the kindly stork’s?","Grơ̆-ă tơtuh pơnăr hiôk chơt; mă-lei sŏk pơnăr sư ưh kơ đei dang sŏk pơnăr sem bŏng ko."
"For she leaves her eggs on the ground, And warms them in the dust","Yua kơ grơ̆-ă pră kơtăp sư kơdih tơ lăm teh, Pơ'nơ̆m kơtăp sư tơ lăm chuơh"
"She forgets that a foot may crush them, Or that a wild beast may break them.","Hiơt lê̆ kơnh đei jơ̆ng juă kơpal noh. Păng đei kon sem bri pơjuă lê̆ kơtăp sư."
"She treats her young harshly, as though they were not hers; Her labor is in vain, without concern","Grơ̆-ă hăm lu kon sư, nhen lĕ ưh pă kon kơdih. Ưh pă hli pơmat-tat mă sư kơtăp lơ hĭ."
"Because God deprived her of wisdom, And did not endow her with understanding.","Yua kơ Kră Yang 'Bok Kei-Dei ưh kơ ăn tơdrong gơh hơgei kơ sư, Kŭm ưh kơ đei asong ôh tơdrong hlôh wao kơ sư."
"When she lifts herself on high, She scorns the horse and its rider.","Tơdah kơplah sư iung kơdâu sư hiĕk ăr kơ aseh hăm bơngai hao aseh."
"“Have you given the horse strength? Have you clothed his neck with thunder?","Ih hăm ăn kơ aseh jơhngơ̆m pran ưh Ih hăm ăn kơ hơko sư, chăt grôi?"
"Can you frighten him like a locust? His majestic snorting strikes terror.","Ih hăm pơm kơ sư pơplŏng thoi lep, Aseh hmoi heh heh hăm pơm kơ đe hli?"
"He paws in the valley, and rejoices in his strength; He gallops into the clash of arms.","Sư kôch teh lăm thŭng, hiôk chơt jơhngơ̆m pran sư; Sư drong tơ anăp lu linh chĕp khêl đao."
"He mocks at fear, and is not frightened; Nor does he turn back from the sword.","Sư lăng tơdrong hli hơi đĕch, ưh kơ hli tơdrong kiơ, 'Bơ̆t anăp pla đao gưm sư ưh kơ đei kơdŭn."
"The quiver rattles against him, The glittering spear and javelin.","Kơpal rŏng sư 'brơ̆m lăm jŏ re mơgrĕk mơgrŏk. Hơlă păng tơju tŏ pơchrang rang hlơ-hlêr."
"He devours the distance with fierceness and rage; Nor does he come to a halt because the trumpet has sounded.","Hăm tơdrong nuih păng blĕk sư kơdâu hrĕnh. Kơplah hlôm keng re, sư ưh kơ kĕ ĕnh dơ̆ng minh 'bôt."
"At the blast of the trumpet he says, ‘Aha!’ He smells the battle from afar, The thunder of captains and shouting.","Lăp kơtơ̆ng đe hlôm keng, sư ôr: Heh he, Đơ̆ng ataih sư 'bâu hơyuh tơblah, Sư kơtơ̆ng nơ̆r lu yŏng linh krao tơkĕch thoi grơ̆m."
"“Does the hawk fly by your wisdom, And spread its wings toward the south?","Hăm trŏ yua tơdrong hơgei ih na kon klang kơtơp păr weh. Pơđêng pơnăr sư păr tơ gah gơal?"
"Does the eagle mount up at your command, And make its nest on high?","Hăm trŏ kiơ̆ nơ̆r ih tơtă na sem klang dơsum păr tŏk, Pơm tơpu sư tơ anih kơjung?"
"On the rock it dwells and resides, On the crag of the rock and the stronghold.","Sư pơm tơpu pơm hnam lăm trôm tơmo. Lăm trôm tơmo hơđang pơm anih kơjăp."
"From there it spies out the prey; Its eyes observe from afar.","Đơ̆ng anih noh, sư chă rôp sem sa, Măt sư lăng 'bôh đơ̆ng ataih tơpă."
"Its young ones suck up blood; And where the slain are, there it is.”","Lu hơnar sư trep sa pham, Anih ayơ đei kon sem lôch lei đei hloi sư tơ noh."
"Moreover the LORD answered Job, and said","Kră Yang khan kơ Jop"
"“Shall the one who contends with the Almighty correct Him? He who rebukes God, let him answer it.”","Lu bơngai hăm pơ̆n pơma pơjah hăm Kră Yang Tih Hloh? Bơngai bu pơ̆n pơjah hăm Kră Yang 'Bok Kei-Dei athei tơl nơ̆r noh bĕ!"
"Then Job answered the LORD and said","Jop tơl Kră Yang"
"“Behold, I am vile; What shall I answer You? I lay my hand over my mouth.","Inh bơngai ưh kơ yua kiơ liơ inh gơh tơl Kră Yang? Inh iŏk ti đơ̆p 'bơ̆r ưh kơ pơ̆n pơma."
"Once I have spoken, but I will not answer; Yes, twice, but I will proceed no further.”","Inh hơch 'bơm pơma minh 'bar wơ̆t bơih, mă-lei ưh pă pơ̆n tơl dơ̆ng."
"Then the LORD answered Job out of the whirlwind, and said","Đơ̆ng lăm kial hơbŭt, Kră Yang pơma hăm Jop"
"“Now prepare yourself like a man; I will question you, and you shall answer Me","Hơmet kơchăng bĕ thoi bơngai nuih kơtang. Inh gô jet na ih gô tơl tơwih kơ Inh."
"“Would you indeed annul My judgment? Would you condemn Me that you may be justified?","Ih hăm pơ̆n sơngah hŭt lê̆ tơdrong Inh sek tơlang? Khan jô̆ Inh yoch wă pôk kơdih ih khan tơpăt hă?"
"Have you an arm like God? Or can you thunder with a voice like His?","Ih hăm đei kơkŏng ti pran kơtang thoi Kră Yang 'Bok Kei-Dei ưh? Ih hăm gơh tơlĕch nơ̆r grơ̆m re thoi Inh ưh?"
"Then adorn yourself with majesty and splendor, And array yourself with glory and beauty.","Pơhrôp ih kơdih hăm tơdrong 'lơ̆ng rŏ pran kơtang. Hrŭk iŏk bĕ tơ akâu ih tơdrong ư-ang rang mơnhal."
"Disperse the rage of your wrath; Look on everyone who is proud, and humble him.","Săi bĕ tơdrong blĕk ih tơ jơ̆p-jang anih. Lăng bĕ 'bôh bơngai bu pơang tơjur lê̆ sư."
"Look on everyone who is proud, and bring him low; Tread down the wicked in their place.","Lăng bĕ tơ lu bơngai pơang păng teh tơhuŏng lê̆ sư; Kŭm teh pơjuă bĕ lu bơngai pơm kơnê̆ kơtă anih sư."
"Hide them in the dust together, Bind their faces in hidden darkness.","'Bŭ bĕ lu sư hơdai băl lăm 'mui teh, gom klơ̆p lê̆ muh măt lu sư lăm bơsat."
"Then I will also confess to you That your own right hand can save you.","Kơplah 'noh Inh gô pơư kơ ih, Ti 'ma ih kĕ jei gơh pơklaih ih kơdih."
"“Look now at the behemoth, which I made along with you; He eats grass like an ox.","Lăng bĕ kon sem brem tih krưp đak dơsĭ. Mă Inh đei pơjing sư bơih thoi Inh đei pơjing ih Sư sa 'nhĕt thoi rơmo.a"
"See now, his strength is in his hips, And his power is in his stomach muscles.","Lăng bĕ tơdrong pran kơtang lăm blu sư. Pran jăng sư tơ lăm sĕch klak sư."
"He moves his tail like a cedar; The sinews of his thighs are tightly knit.","Kiĕng sư arăng nhen thoi 'long hơngo, Huan blu sư tanh pơchuă pơchuang băl"
"His bones are like beams of bronze, His ribs like bars of iron.","Lu kơting sư arăng nhen thoi đing kong, Jơ̆ng sư thoi bơsei."
"He is the first of the ways of God; Only He who made him can bring near His sword.","Sư bơih kon sem brem Kră Yang 'Bok Kei-Dei pơjing blŭng-a Lăp Tơ'ngla pơjing sư đĕch mă gơh pơlôch pơrăm sư."
"Surely the mountains yield food for him, And all the beasts of the field play there.","Lu kông groi đei 'nhĕt bluh ăn kơ sư sa, Anih mă lu sem bri chă hơnul chơt."
"He lies under the lotus trees, In a covert of reeds and marsh.","Sư 'bĭch tep tơ ala kơ bơmreh 'long jơla. Sư ôn pur akâu lăm trâp đei 'nhĕt trang."
"The lotus trees cover him with their shade; The willows by the brook surround him.","Pơkao chêh-rêh klơ̆p pơm yơ̆p sư, 'Long hla prai cheng thong tăp dăr kơ sư."
"Indeed the river may rage, Yet he is not disturbed; He is confident, though the Jordan gushes into his mouth","Sư ưh kơ hli mă krong ro jăng dêh thoi chơkơi. Sư oei hmă đĕch mă Krong Jôrđăn tŏk ro 'bĕnh tơ 'bơ̆r sư."
"Though he takes it in his eyes, Or one pierces his nose with a snare.","Bu gơh đơ̆p lê̆ măt sư na rôp sư? Bu rôp sư hăm hơnhuăl, na tôt muh sư chô̆ tơlei dui?"
"“Can you draw out Leviathan with a hook, Or snare his tongue with a line which you lower?","Ih hăm gơh wah sem brem tiha dah yua tơlei chô̆ hơpiĕt sư kơjăp?"
"Can you put a reed through his nose, Or pierce his jaw with a hook?","Ih hăm gơh tôt muh sư hăm tơlei ưh, dah tôt kang sư hăm gơwŏk mam?"
"Will he make many supplications to you? Will he speak softly to you?","Sư hăm krao apinh lung ih ưh? Pơma dơnuh hăm ih hiôk ưh?"
"Will he make a covenant with you? Will you take him as a servant forever?","Dah apinh pơgơ̆p hăm ih, wă bơ̆jang kơ ih đĭ chăl arih ưh?"
"Will you play with him as with a bird, Or will you leash him for your maidens?","Ih hăm pơ̆n hơnul ngôi hăm sư nhen thoi hơnul hăm sem păr. Chô̆ sư ăn kơ lu kon drŏ-kăn ih hơnul pơchơt ngôi ưh?"
"Will your companions make a banquet of him? Will they apportion him among the merchants?","Khŭl bơngai chă ka hăm tơgar băl kơ sư. Blah asong 'nhĕm sư tĕch ăn kơ lu bơngai mơdro ka ưh?"
"Can you fill his skin with harpoons, Or his head with fishing spears?","Ih hăm gơh iŏk hok 'bet 'bĕnh kơ akar sư; Iŏk tơju hrang ka na 'bet 'bĕnh kơ kơ̆l sư hă?"
"Lay your hand on him; Remember the battle— Never do it again!","Tơdah ti ih pơlong hơtŭt 'bơm sư. Ih gô 'blŏk tơdrong tơblah noh ưh pă wă pơm dơ̆ng!"
"Indeed, any hope of overcoming him is false; Shall one not be overwhelmed at the sight of him?","Tơdrong hơmĕng wă gơh rôp sư noh hiong đĭ hloi. Lăng 'bôh sư đĕch đe tơtơ̆ pơ̆k hraih đang hloi."
"No one is so fierce that he would dare stir him up. Who then is able to stand against Me?","Ưh kơ đei bu nuih pơ̆n bơhle sư; Lei, bu pơ̆n dơ̆ng 'bơ̆t anăp Inh?"
"Who has preceded Me, that I should pay him? Everything under heaven is Mine.","Bu ăn kơ Inh kiơ boih adrol, na Inh gơh pơdrâu ăn kơ sư dơ̆ng? Đĭ-đăng tơmam tơ ala kơ plĕnh tă kơ tơmam Inh ngăl."
"“I will not conceal his limbs, His mighty power, or his graceful proportions.","Inh ưh kơ kĕ kơ ĕnh ôh 'bôh jơ̆ng ti sư, Jơhngơ̆m pran păng akâu hơbŏ liĕm sư."
"Who can remove his outer coat? Who can approach him with a double bridle?","Hăm đei bu pơ̆n 'bet klĕch ao tai sư 'bar tăl? Hăm đei bu pơ̆n năm jê̆ kang sư đei 'bar tŏ dam?b"
"Who can open the doors of his face, With his terrible teeth all around?","Bu hăm pơ̆n hek 'bơ̆r sư? 'Bĕnh kơ hơnĕnh krưp dêh."
"His rows of scales are his pride, Shut up tightly as with a seal","Kơchap kơpal rŏng sư lơ.c Thoi trong khêl đe pơrĕng. Tơklep băl glĭp kơjăp"
"One is so near another That no air can come between them","Khêl 'nâu tơklep kơ khêl to, Kial mah ưh kơ gơh klĕch hlôi."
"They are joined one to another, They stick together and cannot be parted.","Lu sư tơklep băl ưh kơ gơh pleh lê̆"
"His sneezings flash forth light, And his eyes are like the eyelids of the morning.","Sư gơseh chêr lĕch hơdah, Măt sư hơdah rang thoi 'năr lĕch til pơgê."
"Out of his mouth go burning lights; Sparks of fire shoot out.","Pla ŭnh lĕch đơ̆ng 'bơ̆r sư, Pla ŭnh tơprah tơ puăn pah."
"Smoke goes out of his nostrils, As from a boiling pot and burning rushes.","'Nhui lĕch đơ̆ng trôm muh sư thoi gŏ tŏ blôk, yuh kơklơ̆k kơklăk."
"His breath kindles coals, And a flame goes out of his mouth.","Hơyuh kial dui jơhngơ̆m sư sa ngar khơ̆ng, Pla ŭnh lĕch đơ̆ng 'bơ̆r sư"
"Strength dwells in his neck, And sorrow dances before him.","Hơko sư đei pran kơtang, Rim 'nu bơngai hli krưp kơdâu tơklah tơklang đơ̆ng anăp sư."
"The folds of his flesh are joined together; They are firm on him and cannot be moved.","Lu akar sĕch sư tơklep băl kơjăp, Klep hơrăk thoi đe tuh bơsei, ưh kơ đei tơpleh."
"His heart is as hard as stone, Even as hard as the lower millstone.","Plei nuih sư arăng nhen thoi tơmo. Hơrăng thoi kơ kơdŭt tơpăl."
"When he raises himself up, the mighty are afraid; Because of his crashings they are beside themselves.","Kơplah sư iung, mă lu bơngai nuih kơtang kư̆m hli tơtơ̆ ngăl; Lu sư hli tơrơ na kơdâu ôn."
"Though the sword reaches him, it cannot avail; Nor does spear, dart, or javelin.","Iŏk đao 'bet sư, kư̆m ưh kơ klĕch. Mă iŏk hơlă, hok, dah tơju kư̆m lei-lăi đĕch."
"He regards iron as straw, And bronze as rotten wood.","Sư lăng bơsei thoi lĕ kơ hơnong 'ba. Mam kong kư̆m thoi lĕ kơ 'long bŭk."
"The arrow cannot make him flee; Slingstones become like stubble to him.","Mă 'brơ̆m hră kư̆m ưh đei pơm ăn kơ sư hli kơdâu ôn. Mă hră kaosu prah sư hăm tơmo Sư lăng thoi hơkam 'ba."
"Darts are regarded as straw; He laughs at the threat of javelins.","Mă teh sư hăm 'long jra nhen thoi hơnong 'ba, Hiĕk che bơle jơwa hơlă đe hrang weo weo."
"His undersides are like sharp potsherds; He spreads pointed marks in the mire.","Ala klak sư đei lu akar suĕng thoi ge pơchah. Mưh sư ah klak năm đei trong rek jrŭ lăm hlŭt nhen thoi trong kơđĭnh đe pơ̆ng kơpal tơ̆r rơmo đe dui kơpal anih đe preh 'ba."
"He makes the deep boil like a pot; He makes the sea like a pot of ointment.","Sư glơi lăm anih jrŭ đak poh-yă nhen thoi đak blôk lăm gŏ. Pơm ăn kơ đak dơsĭ tơprah re nhen thoi đe rơ̆ pơgang lăm gŏ."
"He leaves a shining wake behind him; One would think the deep had white hair.","Đơ̆ng rŏng sư đei blô̆k gơmơ̆k rang hơdah. Lăm anih đak jrŭ kok thoi sŏk ko"
"On earth there is nothing like him, Which is made without fear.","Kơpal teh âu ưh kơ đei kon sem kiơ tam dang sư; Sư jing kon sem mă ưh kơ băt hli tơdrong kiơ."
"He beholds every high thing; He is king over all the children of pride.”","Sư lăng lu sem brem tih ala kơ sư ngăl. Sư pơm pơtao đĭ kơ lu kon sem brem bri brah."
"Then Job answered the LORD and said","Jop tơl Kră Yang"
"“I know that You can do everything, And that no purpose of Yours can be withheld from You.","Inh băt kơ Kră Yang gơh pơm tôm tơdrong, Ưh kơ đei bu gơh găn Ih tơdrong Ih wă pơm."
"You asked, ‘Who is this who hides counsel without knowledge?’ Therefore I have uttered what I did not understand, Things too wonderful for me, which I did not know.","Kră Yang jet ih bu ưh kơ băt ưh kơ hlôh kiơ, liơ mă pơ̆n ưh kơ ngeh tơdrong Kră Yang wă pơm. Tơpă inh pơma bơih dôm lu tơdrong inh ưh kơ hlôh. Lu tơdrong hlĭch chrơp dêh inh ưh kơ kĕ kơ hlôh."
"Listen, please, and let me speak; You said, ‘I will question you, and you shall answer Me.’","Kră Yang athei ih mơ̆ng nơ̆r Sư bơtho khan: Roi pơdah kơ Kră Yang dôm tơdrong Kră Yang gô jet ih.a"
"“I have heard of You by the hearing of the ear, But now my eye sees You.","Adrol sơ̆ đon inh lăp kơtơ̆ng ang gah Kră Yang, Mă-lei dang ei, măt inh 'bôh Ih bơih."
"Therefore I abhor myself, And repent in dust and ashes.”","Yua kơ thoi noh, inh mơlâu dêh kơ tơdrong inh pơma păng apinh tơbral lăm 'mui tơnuh."
"And so it was, after the LORD had spoken these words to Job, that the LORD said to Eliphaz the Temanite, “My wrath is aroused against you and your two friends, for you have not spoken of Me what is right, as My servant Job has.","Đơ̆ng rŏng kơ Kră Yang bơtho Jop. Kră Yang khan kơ Êliphas bơngai Thêman. “Inh blĕk kơ ih păng 'bar 'nu buăl ih, yua kơ lu iĕm ưh kơ đei pơma tơpăt gah Inh thoi Jop, đĭch đam Inh pơma bơih."
"Now therefore, take for yourselves seven bulls and seven rams, go to My servant Job, and offer up for yourselves a burnt offering; and My servant Job shall pray for you. For I will accept him, lest I deal with you according to your folly; because you have not spoken of Me what is right, as My servant Job has.”","Na dang ei, rôp bĕ tơpơh tŏ rơmo tơno păng tơpơh tŏ triu tơno năm truh tơ Jop, đĭch đam Inh, lu iĕm pơyơ̆r tơmam soi 'buh; na Jop đĭch đam Inh, gô krao khan ăn kơ lu iĕm; Inh gô tơl nơ̆r sư, na Inh huay kơ phak lu iĕm kiơ̆ kơ tơdrong kơtul kơmŭl lu iĕm, yua kơ lu iĕm ưh kơ đei pơma tơpăt gah Inh thoi Jop đĭch đam Inh mă pơma bơih.”"
"So Eliphaz the Temanite and Bildad the Shuhite and Zophar the Naamathite went and did as the LORD commanded them; for the LORD had accepted Job.","Na, Êliphas, bơngai Thêman, Bildat, bơngai Sua, Sôpha bơngai Naama, chu păng pơm kiơ̆ hloi thoi Kră Yang bơtho pơkă ăn; Kră Yang tơl tơwih nơ̆r Jop."
"And the LORD restored Job’s losses when he prayed for his friends. Indeed the LORD gave Job twice as much as he had before.","Đơ̆ng rŏng kơ Jop krao khan ăn kơ buăl sư đang bơih, Kră Yang ăn kơ Jop đei pŭn hiôk păng ăn kơ Jop đei 'bar 'bar lu mŭk tơmam đei 'bar 'bar hơgrop lu sem dơrong."
"Then all his brothers, all his sisters, and all those who had been his acquaintances before, came to him and ate food with him in his house; and they consoled him and comforted him for all the adversity that the LORD had brought upon him. Each one gave him a piece of silver and each a ring of gold.","Đĭ-đăng lu 'nhŏng, mŏ oh sư păng lu bơngai juăt băt kơ Jop đơ̆ng adrol sơ̆, năm ngôi hơpong păng sŏng sa hăm sư tơ lăm hnam sư. Lu sư ngôi hơpong păng pơlung sư gah lu tơdrong truh pơmat mă Kră Yang pơm kơ sư. Rim 'nu kơ lu sư ăn kơ Jop minh kơtuăl jên hub păng minh pôm tơkhiĕn maih."
"Now the LORD blessed the latter days of Job more than his beginning; for he had fourteen thousand sheep, six thousand camels, one thousand yoke of oxen, and one thousand female donkeys.","Thoi noh, Kră Yang tuh tơdrong pŭn hiôk ăn kơ Jop lăm sơnăm rai kră lơ hloh kơplah 'nao iung sơ̆: Sư đei mơjĭt-puăn rơbâu tŏ triu, tơdrâu-rơbâu tŏ aseh lăk-đa, minh-rơbâu hơgrop rơmo păng minh-rơbâu aseh iĕ akăn."
"He also had seven sons and three daughters.","Sư kư̆m đei tơpơh 'nu kon drŏ-nglo păng pêng 'nu kon drŏ-kăn"
"And he called the name of the first Jemimah, the name of the second Keziah, and the name of the third Keren-Happuch.","Sư krao anăn ăn kơ kon drŏ-kăn kơdră sư: Jêmimac kon drŏ-kăn mă 'bar Kêsia, kon drŏ-kăn mă pêng Keren Hapuch."
"In all the land were found no women so beautiful as the daughters of Job; and their father gave them an inheritance among their brothers.","Lăm đĭ-đăng dêh char noh ưh kơ đei bơngai drŏ-kăn ayơ 'lơ̆ng guăng lei-lăi thoi pêng 'nu kon drŏ-kăn Jop, 'bă lu sư kư̆m asong ăn kơ lu sư mŭk tơmam lei-lăi thoi lu 'nhŏng oh drŏ-nglo lu sư."
"After this Job lived one hundred and forty years, and saw his children and grandchildren for four generations.","Đơ̆ng rŏng kơ 'noh, Jop oei arih minh-hrĕng puăn-jĭt sơnăm dơ̆ng; sư 'bôh lu kon sâu i sâu ach, truh tơ puăn jơhnơr."
"So Job died, old and full of days.","Đơ̆ng noh Jop lôch sơnăm đĭ sot akâu đĭ kră arih hrăp jơnap."
