English, Bahnar
"These are the words which Moses spoke to all Israel on this side of the Jordan in the wilderness, in the plain opposite Suph, between Paran, Tophel, Laban, Hazeroth, and Dizahab.","Nâu nơ̆r Môis pơma khan kơ đĭ-đăng bơngai Isơrael, gah hơlĕch kơ đak Krong Jôrđăn, tơ lăm thŭng Araba jê̆ pơlei Supha sơlam pơlei Paran păng Tôphêl, La'ban. Haserôt păng Đisahap."
"It is eleven days’ journey from Horeb by way of Mount Seir to Kadesh Barnea.","Yak năm mơjĭt-mônh năr kơ trong đơ̆ng Hôrêp truh tơ Kades Barnêa, rok trong kông Seir."
"Now it came to pass in the fortieth year, in the eleventh month, on the first day of the month, that Moses spoke to the children of Israel according to all that the LORD had given him as commandments to them","Lăm sơnăm mă puăn-jĭt năr mă mônh khei mơjĭt-mônh, Môis pơma khan kơ kon pơlei Isơrael dôm tơdrong mă đơ̆ng Kră Yang. Kră Yang tơtă kơ sư athei pơma khan kơ lu đe noh."
"after he had killed Sihon king of the Amorites, who dwelt in Heshbon, and Og king of Bashan, who dwelt at Ashtaroth in Edrei.","Đơ̆ng rŏng kơ sư blah pơlôch Sihôn pơtao Amôrit oei tơ pơlei Hesbôn păng Ôk pơtao Basan oei tơ pơlei Astarôt păng pơlei Êdrei."
"On this side of the Jordan in the land of Moab, Moses began to explain this law, saying","Tơ gah hơlĕch kơ đak Krong Jôrđăn, lăm dêh Môap, Môis pơtơm bơtho tơblang khôi juăt noh khan"
"“The LORD our God spoke to us in Horeb, saying: ‘You have dwelt long enough at this mountain.","Kră Yang 'Bok Kei-Dei lu bơ̆n đei khan boih hăm lu bơ̆n tơ Hôrêp thoi âu: Lu iĕm oei tơ kông đunh dêh bơih."
"Turn and take your journey, and go to the mountains of the Amorites, to all the neighboring places in the plain, in the mountains and in the lowland, in the South and on the seacoast, to the land of the Canaanites and to Lebanon, as far as the great river, the River Euphrates.","Năm bĕ yak dăr dơ̆ng năm tơklă tơ kông groi kon pơlei Amôrit kư̆m năm truh tơ lu tơring jê̆ lu sư lăm thŭng glă Araba păng tơ kông groi bơmơ̆t teh dơnă tơ tơring gah gơal rok cheng đak dơsĭ, mơ̆t tơ dêh kon pơlei Kanaan păng char Liban, truh tơ đak krong tih noh krong Ơphrat."
"See, I have set the land before you; go in and possess the land which the LORD swore to your fathers—to Abraham, Isaac, and Jacob—to give to them and their descendants after them.’","Inh jao ăn kơ iĕm dêh âu; mơ̆t păng iŏk oei bĕ, dêh mă Kră Yang đei pơkă ăn kơ lu 'bok lu iĕm Abraham, Isăk, Jakôp, hăm lu kon sâu sư."
"“And I spoke to you at that time, saying: ‘I alone am not able to bear you.","Kơplah noh inh đei pơma hăm lu iĕm; minh 'nu inh ưh kơ kĕ wă pŭ pơđĭ lu iĕm."
"The LORD your God has multiplied you, and here you are today, as the stars of heaven in multitude.","Kră Yang 'Bok Kei-Dei lu iĕm ăn kơ iĕm bơngai rai lơ, năr 'nâu lu iĕm lơ thoi sơnglŏng kơpal plĕnh."
"May the LORD God of your fathers make you a thousand times more numerous than you are, and bless you as He has promised you!","Apinh Kră Yang 'Bok Kei-Dei 'bok lu iĕm pơm kơ lu iĕm chek lar rai lơ rơbâu hơtăl păng ăn pŭn hiôk, kiơ̆ kơ Sư đei khan pơkă boih kơ lu iĕm."
"How can I alone bear your problems and your burdens and your complaints?","Minh 'nu inh bơ̆jang pơm liơ gơh kĕ pŭ dôm tơdrong anat anot păng tơdrong lu kon pơlei pơjah pơjăng băl?"
"Choose wise, understanding, and knowledgeable men from among your tribes, and I will make them heads over you.’","Rơih chă bĕ lăm adrĕch adrung lu iĕm lu bơngai hơgei đe ang juăt kơ sek tơlang inh gô pôk ăn lu sư pơm yŏng pơgơ̆r lu iĕm."
"And you answered me and said, ‘The thing which you have told us to do is good.’","Lu kon pơlei tơl thoi âu: Tơdrong ih athei ăn noh 'lơ̆ng dêh. Lu nhôn gô pơm."
"So I took the heads of your tribes, wise and knowledgeable men, and made them heads over you, leaders of thousands, leaders of hundreds, leaders of fifties, leaders of tens, and officers for your tribes.","Thoi noh inh iŏk lu bơngai wă pơm yŏng đơ̆ng adrĕch adrung lu iĕm, lu bơngai hơgei đe ang păng đêl juăt kơ đei tơdrong truh pôk sư pơm yŏng lu iĕm, wei-lăng minh-rơbâu 'nu wei minh-hrĕng 'nu wei-lăng pơđăm-jĭt 'nu, dah wei-lăng mơjĭt 'nu bơngai păng wei-lăng lăm adrĕch adrung lu iĕm."
"“Then I commanded your judges at that time, saying, ‘Hear the cases between your brethren, and judge righteously between a man and his brother or the stranger who is with him.","Kơplah ei kơnh, inh tơtă ăn kơ lu 'bok sek tơlang kơ lu iĕm; mơ̆ng bĕ tơduă 'nhŏng oh lu iĕm păng iŏk tơdrong tơpăt na sek tơlang tơdrong đei pơjah băl rim 'nu hăm lu 'nhŏng oh sư, dah hăm lu bơngai tơmoi nai mă oei hăm sư."
"You shall not show partiality in judgment; you shall hear the small as well as the great; you shall not be afraid in any man’s presence, for the judgment is God’s. The case that is too hard for you, bring to me, and I will hear it.’","Lăm tơdrong jang sek tơlang, lu iĕm 'nĕ kơ mơ̆t minh pah; athei mơ̆ng mă bơngai iĕ dah bơngai pơm tih, 'nĕ hli kơ bơngai bu, yua kơ tơdrong sek tơlang âu kiơ̆ kơ Kră Yang 'Bok Kei-Dei, tơdah đei tơdrong kiơ anat kơ lu iĕm, athei chông ba tơ inh, inh gô mơ̆ng lăm tơdrong noh."
"And I commanded you at that time all the things which you should do.","Thoi noh lăm kơplah noh inh gô pơkă kơ lu iĕm dôm tơdrong lu iĕm gô pơm."
"“So we departed from Horeb, and went through all that great and terrible wilderness which you saw on the way to the mountains of the Amorites, as the LORD our God had commanded us. Then we came to Kadesh Barnea.","Lu bơ̆n yak đơ̆ng Hôrêp năm rok hlôi kơ char glă să păng krưp dêh mă lu iĕm 'bôh boih. Rok tơklă kông groi kon pơlei Amôrit, kiơ̆ thoi Kră Yang 'Bok Kei-Dei bơ̆n đei pơkă kơ bơ̆n, đơ̆ng noh lu bơ̆n truh tơ Karđes Parnêa."
"And I said to you, ‘You have come to the mountains of the Amorites, which the LORD our God is giving us.","Inh khan boih kơ lu iĕm: Lu iĕm truh boih tơ kông groi kon pơlei Amôrit, mă Kră Yang 'Bok Kei-Dei bơ̆n ăn kơ lu bơ̆n."
"Look, the LORD your God has set the land before you; go up and possess it, as the LORD God of your fathers has spoken to you; do not fear or be discouraged.’","To, Kră Yang 'Bok Kei-Dei ih pơjao boih dêh âu kơ ih; năm tŏk bĕ, iŏk dêh noh, kiơ̆ thoi Kră Yang 'Bok Kei-Dei 'bok iĕm đei khan boih kơ lu iĕm; 'nĕ kơ rơdu 'nĕ kơ hli."
"“And every one of you came near to me and said, ‘Let us send men before us, and let them search out the land for us, and bring back word to us of the way by which we should go up, and of the cities into which we shall come.’","Đĭ-đăng lu iĕm năm tơ inh păng khan: Wơh bĕ lu bơngai năm adrol kơ lu nhôn, wă kơ lu sư năm chop lăng dêh noh păng wih roi ăn kơ lu nhôn, trong ayơ lu nhôn wă tŏk năm păng pơlei ayơ lu nhôn gô mơ̆t."
"“The plan pleased me well; so I took twelve of your men, one man from each tribe.","Nơ̆r âu inh lăp đon, inh rơih mơjĭt-'bar 'nu drŏ-nglo đơ̆ng lăm lu iĕm, đơ̆ng rim adrĕch minh 'nu."
"And they departed and went up into the mountains, and came to the Valley of Eshcol, and spied it out.","Mơjĭt-'bar 'nu lu đe noh năm, tŏk tơ kông, năm truh tơ thŭng Êskôl chop lăng dêh noh."
"They also took some of the fruit of the land in their hands and brought it down to us; and they brought back word to us, saying, ‘It is a good land which the LORD our God is giving us.’","Lu sư phĕ chĕp ba plei 'long đơ̆ng dêh noh, ăn kơ lu bơ̆n; roi ăn kơ lu bơ̆n khan: Dêh mă Kră Yang 'Bok Kei-Dei bơ̆n ăn kơ lu bơ̆n 'lơ̆ng dêh."
"“Nevertheless you would not go up, but rebelled against the command of the LORD your God","Mă-lei lu iĕm ưh kơ wă năm ôh păng sơngah kơ nơ̆r đơ̆ng Kră Yang 'Bok Kei-Dei lu iĕm tơtă."
"and you complained in your tents, and said, ‘Because the LORD hates us, He has brought us out of the land of Egypt to deliver us into the hand of the Amorites, to destroy us.","Lu iĕm pơma jŏk lăm bơsŭn lu iĕm khan: Yua kơ Kră Yang areh kơ lu bơ̆n, na chông tơlĕch bơ̆n đơ̆ng dêh Êyiptơ, wă jao lu bơ̆n lăm tơpang ti lu kon pơlei Amôrit, wă pơlôch pơrăm bơ̆n."
"Where can we go up? Our brethren have discouraged our hearts, saying, “The people are greater and taller than we; the cities are great and fortified up to heaven; moreover we have seen the sons of the Anakim there.” ’","Lu bơ̆n wă năm tơ yơ? 'Nhŏng oh lu bơ̆n pơm kơ lu bơ̆n hli na khan: Adrĕch noh tih păng kơjung hloh kơ lu bơ̆n; pơlei lu sư ei tih păng man dur kơjăp kơjung truh tơ plĕnh; tơ noh lu nhôn kư̆m 'bôh lu kon sâu kon pơlei Anakim tih kơjung."
"“Then I said to you, ‘Do not be terrified, or afraid of them.","Na inh khan kơ lu iĕm: Lu iĕm 'nĕ kơ hli tơrơ kơ kiơ."
"The LORD your God, who goes before you, He will fight for you, according to all He did for you in Egypt before your eyes","Kră Yang 'Bok Kei-Dei lu iĕm năm adrol, sư gô tơblah dŏng lu iĕm, kư̆m thoi sư đei pơm boih 'bơ̆t anăp lu iĕm tơ dêh Êyiptơ."
"and in the wilderness where you saw how the LORD your God carried you, as a man carries his son, in all the way that you went until you came to this place.’","Păng lăm char glă, jơ̆ anih lu iĕm 'bôh lăm trong lu iĕm yak năm, mă truh tơ anih 'nâu, Kră Yang 'Bok Kei-Dei pôk glơng iĕm thoi minh 'nu bơngai drŏ-nglo pôk glơng kon drŏ-nglo sư kơdih."
"Yet, for all that, you did not believe the LORD your God","Mă-lei lu iĕm oei ưh kơ lui kơ Kră Yang 'Bok Kei-Dei lu iĕm 'mơ̆i."
"who went in the way before you to search out a place for you to pitch your tents, to show you the way you should go, in the fire by night and in the cloud by day.","Jơ̆ Tơ'ngla năm adrol chông lu iĕm năm rok trong wă chơchă kơ lu iĕm minh anih oei; kơmăng yua ŭnh, kơ'năr yua hơmơ̆l, wă ba trong lu iĕm yak năm."
"“And the LORD heard the sound of your words, and was angry, and took an oath, saying","Kơplah noh, Kră Yang kơtơ̆ng nơ̆r lu iĕm, na blĕk dêh păng pơkăm khan"
"‘Surely not one of these men of this evil generation shall see that good land of which I swore to give to your fathers","Ưh kơ đei drŏ-nglo bu lăm adrĕch kơnê̆ âu gô 'bôh dêh 'lơ̆ng rŏ mă Inh đei pơkă wă ăn kơ lu 'bok iĕm."
"except Caleb the son of Jephunneh; he shall see it, and to him and his children I am giving the land on which he walked, because he wholly followed the LORD.’","Lăp Kalep kon drŏ-nglo Jêphunê; sư gô 'bôh dêh noh păng Inh gô ăn kơ sư hăm kon sâu sư dêh noh, mă đêl jơ̆ng sư juă. Yua kơ sư kiơ̆ Kră Yang kơjăp 'lơ̆ng hăm đĭ jơhngơ̆m."
"The LORD was also angry with me for your sakes, saying, ‘Even you shall not go in there.","Yua kơ đơ̆ng lu iĕm na Kră Yang kư̆m hil kơ inh, na khan: Ih kư̆m lei-lăi, ưh kơ gơh wă mơ̆t tơ dêh noh ôh."
"Joshua the son of Nun, who stands before you, he shall go in there. Encourage him, for he shall cause Israel to inherit it.","Jôsuê kon drŏ-nglo Nun, jơ̆ đĭch đam ih, sư gơh mơ̆t tơ dêh noh; pơm bĕ kơ jơhngơ̆m sư kơjăp, yua kơ đơ̆ng sư gô ăn kơ kon pơlei Isơrael gơh đei iŏk dêh noh."
"‘Moreover your little ones and your children, who you say will be victims, who today have no knowledge of good and evil, they shall go in there; to them I will give it, and they shall possess it.","Lu kon hơ'lơ̆p lu iĕm păng lu iĕm khan thoi kơ minh pôm tơmam prăn đĕch păng lu kon drŏ-nglo iĕm dang ei tam mă băt ôh tơdrong 'lơ̆ng dah tơdrong kơnê̆, gô mơ̆t tơ dêh noh; Inh gô ăn kơ lu sư dêh âu bơ̆jang sa"
"But as for you, turn and take your journey into the wilderness by the Way of the Red Sea.’","Mă-lei bĕ lu iĕm, brŏk hơlơ̆k bĕ, chă thông huang tơ char glă tơklă đak Dơsĭ 'Brê."
"“Then you answered and said to me, ‘We have sinned against the LORD; we will go up and fight, just as the LORD our God commanded us.’ And when everyone of you had girded on his weapons of war, you were ready to go up into the mountain.","Kơplah noh lu sư tơl inh: Lu nhôn pơm yoch hăm Kră Yang; lu nhôn gô năm blah păng pơm dôm tơdrong mă Kră Yang lu bơ̆n đei pơkă, kơ bơ̆n! Rim 'nu kơ lu drŏ-nglo lu iĕm hơmet tơlei tơ̆n chĕp đao hơlă tŏk tơ kông năm tơblah."
"“And the LORD said to me, ‘Tell them, “Do not go up nor fight, for I am not among you; lest you be defeated before your enemies.”","Kră Yang khan kơ inh: Khan bĕ kơ lu sư; 'nĕ kơ tŏk păng 'nĕ kơ tơblah, yua kơ Inh ưh kơ oei hơdai hăm lu iĕm ôh. Kơnh hli kơ lu iĕm tơblah jei đe."
"So I spoke to you; yet you would not listen, but rebelled against the command of the LORD, and presumptuously went up into the mountain.","Thoi noh inh đei roi dơ̆ng kơ lu iĕm, mă-lei lu iĕm ưh kơ wă mơ̆ng ôh, pơma plơ̆ kơ nơ̆r Kră Yang tơtă; lu iĕm 'bĕnh hăm tơdrong pơang, lu iĕm tơdui băl năm tŏk tơ dêh kông groi."
"And the Amorites who dwelt in that mountain came out against you and chased you as bees do, and drove you back from Seir to Hormah.","Kơplah noh lu bơngai Amôrit mă oei lăm kông groi noh, lĕch đơ̆ng kông druh puh lu iĕm thoi sut, blah pơrăm lu iĕm lăm Seir truh tơ Horma."
"Then you returned and wept before the LORD, but the LORD would not listen to your voice nor give ear to you.","Na lu iĕm brŏk nhơ̆m krao Kră Yang, mă-lei Kră Yang ưh kơ wă mơ̆ng păng ưh kơ đei pơgling đon mơ̆ng lu iĕm."
"“So you remained in Kadesh many days, according to the days that you spent there.","Thoi noh lu iĕm oei tơ Kades đunh ưh kơ băt dang yơ!"
"“Then we turned and journeyed into the wilderness of the Way of the Red Sea, as the LORD spoke to me, and we skirted Mount Seir for many days.","Thoi noh lu bơ̆n wơ̆t hơlơ̆k na yak năm tơ lăm char glă tơ gah đak Dơsĭ 'Brê, kiơ̆ thoi Kră Yang đei pơkă kơ inh păng lu nhôn năm đunh năr dăr kơ kông groi Seir."
"“And the LORD spoke to me, saying","Kră Yang đei khan kơ inh"
"‘You have skirted this mountain long enough; turn northward.","Lu iĕm năm dăr kơ dêh kông groi âu kư̆m hrăp đunh boih, na năm bĕ tơ gah yă-nơ̆m."
"And command the people, saying, “You are about to pass through the territory of your brethren, the descendants of Esau, who live in Seir; and they will be afraid of you. Therefore watch yourselves carefully.","Roi bĕ kơ kon pơlei băt: Lu iĕm năm brih wă jê̆ teh đak lu 'nhŏng oh iĕm, kon sâu Êsâu, lu bơngai oei lăm char Seir, lu sư gô hli kơ lu iĕm na lu iĕm athei kơchăng bĕ."
"Do not meddle with them, for I will not give you any of their land, no, not so much as one footstep, because I have given Mount Seir to Esau as a possession.","'Nĕ kơ đei tơblah hăm lu sư, yua kơ Inh ưh kơ ăn kơ lu iĕm char lu sư noh ôh, mă khan minh anih teh đêl tơpang jơ̆ng lu iĕm juă kư̆m ưh kơ ăn 'mơ̆i, yua kơ Inh đei ăn boih kơ Êsâu kông groi Seir âu wă kơ sư bơ̆jang sa."
"You shall buy food from them with money, that you may eat; and you shall also buy water from them with money, that you may drink.","Lu iĕm gô răt tơmam sa đơ̆ng lu sư hăm jên hu thoi noh lu iĕm đei tơmam sŏng sa, lu iĕm kư̆m gô răt đak nhă đơ̆ng lu sư hăm jên hu na lu iĕm đei đak nhă."
"“For the LORD your God has blessed you in all the work of your hand. He knows your trudging through this great wilderness. These forty years the LORD your God has been with you; you have lacked nothing.” ’","Yua kơ Kră Yang 'Bok Kei-Dei iĕm ăn pŭn hiôk dôm tơdrong jang đơ̆ng tơpang ti iĕm pơm; Sư băt boih kơ tơdrong lu iĕm năm rok char glă să âu, lăm puăn-jĭt sơnăm 'nâu, Kră Yang 'Bok Kei-Dei iĕm oei hăm iĕm boih; huay kơ kơ'bah kiơ ôh."
"“And when we passed beyond our brethren, the descendants of Esau who dwell in Seir, away from the road of the plain, away from Elath and Ezion Geber, we turned and passed by way of the Wilderness of Moab.","Thoi noh lu bơ̆n năm hlôi, weh đơ̆ng 'nhŏng oh lu bơ̆n, lu kon drŏ-nglo Êsâu, lu bơngai oei lăm char Seir, Bơ̆n weh đơ̆ng trong Araba, rok wer kơ trong Êlat păng Êsiôn Gêber tŏk đak Dơsĭ 'Brê năm tơpăt rok trong char glă Môap."
"Then the LORD said to me, ‘Do not harass Moab, nor contend with them in battle, for I will not give you any of their land as a possession, because I have given Ar to the descendants of Lot as a possession.’ ”","Kră Yang khan kơ inh: 'Nĕ kơ ayăt păng 'nĕ kơ tơblah hăm lu kon pơlei Môap; yua kơ Inh ưh kơ đei ăn kơ iĕm ôh dêh âu wă bơ̆jang sa, Inh ăn boih pơlei Ar kơ kon sâu Lot bơ̆jang sa."
"(The Emim had dwelt there in times past, a people as great and numerous and tall as the Anakim.","Adrol sơ̆, kon pơlei Êmim oei tơ noh, jơ̆ minh adrĕch kon pơlei tih, lơ, akâu tih hơbŏ thoi adrĕch bơngai Anakim."
"They were also regarded as giants, like the Anakim, but the Moabites call them Emim.","Đe kư̆m krao kon pơlei âu kon pơlei Rêphaim, a tih hơbŏ thoi adrĕch bơngai Anakim; mă-lei kon pơlei Môap krao lu sư bơngai Êmim."
"The Horites formerly dwelt in Seir, but the descendants of Esau dispossessed them and destroyed them from before them, and dwelt in their place, just as Israel did to the land of their possession which the LORD gave them.)","Kon pơlei Hôrit adrol sơ̆ kư̆m oei tơ char Seir; mă-lei kon sâu Êsâu pơlôch pơrăm đĭ kon pơlei păng oei tơplih kơ lu sư tơ noh, kư̆m thoi bơngai Isơrael pơm kơ dêh mă đơ̆ng Kră Yang ăn kơ lu sư bơ̆jang sa."
"“ ‘Now rise and cross over the Valley of the Zered.’ So we crossed over the Valley of the Zered.","Dang ei, iung bĕ năm tŏk thong đak glung Sêret. Thoi noh lu nhôn năm hlôi boih kơ thong đak glung Sêret."
"And the time we took to come from Kadesh Barnea until we crossed over the Valley of the Zered was thirty-eight years, until all the generation of the men of war was consumed from the midst of the camp, just as the LORD had sworn to them.","Thoi noh, măng năr lu nhôn, lĕch đơ̆ng Kades Barnêa, truh tơ năm hlôi kơ đak glung Sêret, đunh đei pêng-jĭt tơhngam sơnăm đĭ lăm minh chăl dĭng mah đĭ lu bơngai drŏ-nglo mă gơh pơm linh lôch đĭ đơ̆ng lăm kơđông, kư̆m thoi Kră Yang đei pơkă boih."
"For indeed the hand of the LORD was against them, to destroy them from the midst of the camp until they were consumed.","Tơpă, yua kơ đơ̆ng ti Kră Yang hil pơrăm lu sư đơ̆ng lăm kơđông dĭng mah răm đĭ."
"“So it was, when all the men of war had finally perished from among the people","Đơ̆ng rŏng kơ lu bơngai pơm linh hlôi tôch hiong đĭ boih đơ̆ng kon pơlei"
"that the LORD spoke to me, saying","na Kră Yang khan kơ inh"
"‘This day you are to cross over at Ar, the boundary of Moab.","Năr âu, lu iĕm gô năm rok pơlei Ar lăm dêh Môap."
"And when you come near the people of Ammon, do not harass them or meddle with them, for I will not give you any of the land of the people of Ammon as a possession, because I have given it to the descendants of Lot as a possession.’ ”","Mưh iĕm năm truh jê̆ kon sâu Ammôn, 'nĕ kơ ayăt păng tơblah hăm lu sư hŏ; yua kơ Inh ưh kơ ăn kơ iĕm ôh dêh char đơ̆ng kon sâu Ammôn jing teh iĕm jang sa, đơ̆ng Inh ăn boih dêh noh kơ lu kon sâu Lot bơ̆jang sa."
"(That was also regarded as a land of giants; giants formerly dwelt there. But the Ammonites call them Zamzummim","Dêh âu dêh Rêphaim, adrol sơ̆ kon pơlei Rêphaim oei tơ noh, kon pơlei Ammôn krao anăn Samsumim."
"a people as great and numerous and tall as the Anakim. But the LORD destroyed them before them, and they dispossessed them and dwelt in their place","Minh adrĕch kon pơlei tih păng lơ, hơbŏ sư tih kơjung thoi adrĕch kon pơlei Anakim, mă-lei Kră Yang pơrăm lê̆ lu sư 'bơ̆t anăp kon pơlei Amôn; kon pơlei Amôn puh tơgar iŏk dêh noh păng oei hloi tơ noh"
"just as He had done for the descendants of Esau, who dwelt in Seir, when He destroyed the Horites from before them. They dispossessed them and dwelt in their place, even to this day.","kư̆m thoi Kră Yang pơm kơ lu kon sâu Êsâu, oei tơ char Seir, kơplah mă Kră Yang pơrăm kon pơlei Hôrit 'bơ̆t anăp lu kon sâu Êsâu; lu sư puh tơgar iŏk dêh kon pơlei Hôrit păng oei hloi tơ noh dĭng truh dang ei."
"And the Avim, who dwelt in villages as far as Gaza—the Caphtorim, who came from Caphtor, destroyed them and dwelt in their place.)","Bĕ gah kon pơlei Awim, oei đơ̆ng lăm lu pơlei iĕ truh tơ pơlei Gasa, kon pơlei Kaptorim, oei đơ̆ng char Kaptôr pơrăm lu sư na oei hloi tơ noh."
"“ ‘Rise, take your journey, and cross over the River Arnon. Look, I have given into your hand Sihon the Amorite, king of Heshbon, and his land. Begin to possess it, and engage him in battle.","Iung bĕ, yak năm hlôi kơ đak glung Arnôn to;b Inh jao Sihôn, pơtao Hesbôn, bơngai Amôrit, hăm dêh lu sư lăm tơpang ti iĕm; pơtơm iŏk bĕ păng tơblah hăm lu sư."
"This day I will begin to put the dread and fear of you upon the nations under the whole heaven, who shall hear the report of you, and shall tremble and be in anguish because of you.’","Năr âu Inh gô pơm ăn kơ lu kon pơlei pơla mă oei lăm kơpal teh âu gô hli păng krưp dêh đei kơtơ̆ng roi gah iĕm, lu kon pơlei noh gô tơtơ̆ păng hli krưp dêh kơ iĕm."
"“And I sent messengers from the Wilderness of Kedemoth to Sihon king of Heshbon, with words of peace, saying","Đơ̆ng char glă Kađêmôt, inh wơh bơngai năm roi kơ Sihôn, pơtao Hesbôn, iŏk nơ̆r pơma hiôk hăm lu sư khan"
"‘Let me pass through your land; I will keep strictly to the road, and I will turn neither to the right nor to the left.","Apinh ih ăn kơ nhôn yak năm rok dêh ih. Nhôn yak năm rok kiơ̆ trong tih, nhôn ưh kơ weh tơ 'ma dah tơ 'ngiĕo ôh."
"You shall sell me food for money, that I may eat, and give me water for money, that I may drink; only let me pass through on foot","Ih iŏk jên hu 'nâu tĕch ăn tơmam sa wă kơ nhôn đei sa; iŏk jên hu 'nâu tĕch ăn đak, wă kơ ôn inh đei đak nhă; păng wă kơ inh gơh rok năm hloi."
"just as the descendants of Esau who dwell in Seir and the Moabites who dwell in Ar did for me, until I cross the Jordan to the land which the LORD our God is giving us.’","Kŭm thoi kon sâu Êsâu mă oei tơ char Seir păng kon pơlei Môap mă oei tơ char Ar hlôi ăn boih kơ inh thoi noh gô dĭng mă nhôn tŏk năm hlôi kơ đak Krong Jôrđăn, wă mơ̆t tơ dêh mă Kră Yang 'Bok Kei-Dei nhôn wă ăn kơ nhôn."
"“But Sihon king of Heshbon would not let us pass through, for the LORD your God hardened his spirit and made his heart obstinate, that He might deliver him into your hand, as it is this day.","Mă-lei Sihôn, pơtao Hesbôn, ưh kơ ăn kơ lu nhôn yak năm rok teh đak lu sư ôh; yua kơ Kră Yang 'Bok Kei-Dei pơm jơhngơ̆m kơ̆l pơtao arăng, wă jao sư lăm tơpang ti nhôn, kư̆m thoi năr 'nâu."
"“And the LORD said to me, ‘See, I have begun to give Sihon and his land over to you. Begin to possess it, that you may inherit his land.’","Kră Yang khan kơ inh: Âu na dang ei Inh jao ăn kơ iĕm Sihôn păng dêh char sư, iŏk bĕ wă kơ ih gơh oei bơ̆jang sa lăm char sư."
"Then Sihon and all his people came out against us to fight at Jahaz.","Kơplah noh, Sihôn păng đĭ-đăng kon pơlei sư lĕch wă tơ'bơ̆p păng tơblah hăm lu bơ̆n tơ pơlei Jahas."
"And the LORD our God delivered him over to us; so we defeated him, his sons, and all his people.","Mă-lei Kră Yang 'Bok Kei-Dei bơ̆n jao sư kơ lu bơ̆n; kon drŏ-nglo hăm đĭ-đăng lu kon pơlei sư tơblah jei bơ̆n."
"We took all his cities at that time, and we utterly destroyed the men, women, and little ones of every city; we left none remaining.","Kơplah noh bơ̆n iŏk đĭ lu pơlei tih sư, pơrăm đĭ lu pơlei tih păng pơrăm đĭ-đăng drŏ-nglo, drŏ-kăn păng lu kon hơ'lơ̆p, ưh kơ đei lê̆ minh 'nu bu."
"We took only the livestock as plunder for ourselves, with the spoil of the cities which we took.","Lu bơ̆n plah tơgar iŏk sem dơrong păng mŭk tơmam lăm pơlei tih mă đêl blah iŏk jei bơ̆n."
"From Aroer, which is on the bank of the River Arnon, and from the city that is in the ravine, as far as Gilead, there was not one city too strong for us; the LORD our God delivered all to us.","Đơ̆ng pơlei Arôe; mă oei tơter thong đak glung Arnôn păng lu pơlei tih oei lăm thŭng truh tơ Gileat, ưh kơ đei minh pôm pơlei tih ayơ mă pơm kơjăp dêh 'bơ̆t anăp lu bơ̆n; Kră Yang 'Bok Kei-Dei lu bơ̆n jao đĭ lu pơlei noh ăn kơ bơ̆n."
"Only you did not go near the land of the people of Ammon—anywhere along the River Jabbok, or to the cities of the mountains, or wherever the LORD our God had forbidden us.","Lu bơ̆n ưh kơ gơh năm jê̆ pôm dêh kon sâu Ammôn mă oei jơ̆p tơter đak krong Jabôk, dah lu pơlei tih kơpal kông groi, dah mă anih ayơ Kră Yang 'Bok Kei-Dei lu bơ̆n khă ưh kơ ăn lu bơ̆n tơgar iŏk."
"“Then we turned and went up the road to Bashan; and Og king of Bashan came out against us, he and all his people, to battle at Edrei.","Kơplah noh lu bơ̆n wơ̆t hơlơ̆k rok trong char Basan păng Ôk pơtao char Basan iung blah bơ̆n, sư păng đĭ-đăng lu kon pơlei sư wă tơblah lu bơ̆n tơ Êdrei."
"And the LORD said to me, ‘Do not fear him, for I have delivered him and all his people and his land into your hand; you shall do to him as you did to Sihon king of the Amorites, who dwelt at Heshbon.’","Mă-lei Kră Yang khan kơ inh: Ih 'nĕ hli kơ sư ôh, yua kơ Inh jao sư, đĭ-đăng kon pơlei păng dêh sư lăm tơpang ti iĕm boih; iĕm gô pơm kơ sư kư̆m thoi iĕm pơm boih kơ Sihôn, pơtao đe Amôrit, mă oei tơ pơlei Hesbôn."
"“So the LORD our God also delivered into our hands Og king of Bashan, with all his people, and we attacked him until he had no survivors remaining.","Thoi noh Kră Yang 'Bok Kei-Dei lu bơ̆n jao boih lăm tơpang ti lu bơ̆n Ôk, pơtao char Basan păng đĭ-đăng kon pơlei sư: Lu bơ̆n blah pơrăm lu sư dĭng truh tơ ưh pă đei minh 'nu bơngai bu oei arih dơ̆ng."
"And we took all his cities at that time; there was not a city which we did not take from them: sixty cities, all the region of Argob, the kingdom of Og in Bashan.","Kơplah noh lu bơ̆n iŏk đĭ lu pơlei tih sư, ưh kơ đei pơlei tih ayơ đơ̆ng mă lu bơ̆n ưh kơ tam iŏk; đei tơdrâu-jĭt tŏ pơlei tih păng đĭ tơring Argôp, teh đak pơtao Ôk lăm dêh Basan."
"All these cities were fortified with high walls, gates, and bars, besides a great many rural towns.","Đĭ-đăng lu pơlei tih noh jơ̆ pơlei kơjăp đei dur kơjung, 'măng jang păng đei 'long chơkăl; hloh kơ noh dơ̆ng kư̆m đei lơ lu pơlei mă ưh kơ đei dur."
"And we utterly destroyed them, as we did to Sihon king of Heshbon, utterly destroying the men, women, and children of every city.","Lu bơ̆n pơrăm goh đĭ lu sư, kư̆m thoi lu bơ̆n pơm boih kơ Sihôn, pơtao đe Hesbôn, pơrăm đĭ lu pơlei tih, lu bơngai drŏ-nglo, drŏ-kăn păng lu kon hơ'lơ̆p."
"But all the livestock and the spoil of the cities we took as booty for ourselves.","Mă-lei lu bơ̆n blah iŏk lu sem dơrong păng mŭk tơmam mă lu pơlei đêl tơblah jei bơ̆n."
"“And at that time we took the land from the hand of the two kings of the Amorites who were on this side of the Jordan, from the River Arnon to Mount Hermon","Thoi noh lu bơ̆n blah iŏk teh đơ̆ng 'bar 'nu pơtao Amôrit lăm char noh mă oei pah to Krong Jôrđăn, iŏk đơ̆ng glung Arnôn truh tơ Kông Hermôn."
"(the Sidonians call Hermon Sirion, and the Amorites call it Senir)","Kon pơlei Siđôn krao kông Hermôn noh kông Siriôn, gah kon pơlei Amôrit krao kông Sênir"
"all the cities of the plain, all Gilead, and all Bashan, as far as Salcah and Edrei, cities of the kingdom of Og in Bashan.","Đĭ-đăng lu pơlei tih lăm char glă Gileat păng Basan truh tơ pơlei Salêka păng pơlei Êdrei 'bar tŏ pơlei tih teh đak pơtao Ôk lăm char Basan."
"“For only Og king of Bashan remained of the remnant of the giants. Indeed his bedstead was an iron bedstead. (Is it not in Rabbah of the people of Ammon?) Nine cubits is its length and four cubits its width, according to the standard cubit.","Gah adrĕch Rêphaim oei đei minh 'nu Ôka arih pơtao char Basan, giơng sư pơm păng mam tor giơng tơsĭn hơgăt, wơ̆l giơng puăn hơgăt. Oei đei tơ Raba pơlei tih kon sâu Ammôn"
"“And this land, which we possessed at that time, from Aroer, which is by the River Arnon, and half the mountains of Gilead and its cities, I gave to the Reubenites and the Gadites.","Kơplah lu bơ̆n đei iŏk dêh noh, jing char bơ̆n inh asong ăn kơ adrĕch Rubên păng Gat iŏk đơ̆ng tơring gah yă-nơ̆m pơlei Arôe, tơ rok thŭng đak glung Arnôn păng minh puăt kông groi Gileat, hăm lu pơlei tih sư."
"The rest of Gilead, and all Bashan, the kingdom of Og, I gave to half the tribe of Manasseh. (All the region of Argob, with all Bashan, was called the land of the giants.","Inh klah asong minh puăt kơ adrĕch Manase, mă oei minh puăt lăm kông groi Gileat păng char Basan teh đak pơtao Ôk, wă khan đĭ tơring Argôp lăm char Basan. Tơring ei đe krao dêh Rêphaim."
"Jair the son of Manasseh took all the region of Argob, as far as the border of the Geshurites and the Maachathites, and called Bashan after his own name, Havoth Jair, to this day.)","Jair adrĕch Manase, iŏk đĭ tơring Argôp truh tơ hơdral kon pơlei Gêsur păng Makathit, krao anăn sư kơdih pơlei Hawôt Jar lu pơlei lăm dêh Basan, truh tơ dang ei."
"“Also I gave Gilead to Machir.","Inh kư̆m asong ăn kơ Makir dêh Gileat."
"And to the Reubenites and the Gadites I gave from Gilead as far as the River Arnon, the middle of the river as the border, as far as the River Jabbok, the border of the people of Ammon","Gah lu adrĕch Rubên păng Gat, inh klah asong ăn teh iŏk đơ̆ng gơal char Gileat tơ thong đak glung Arnôn, hơdral gah yă-nơ̆m iŏk đơ̆ng tŏk-bŏk đak krong Jabôk krong 'nâu hơdral lu kon sâu Ammôn."
"the plain also, with the Jordan as the border, from Chinnereth as far as the east side of the Sea of the Arabah (the Salt Sea), below the slopes of Pisgah.","Hơdral gah bơmơ̆t noh thŭng glă Jôrđăn lăm teh Araba, đơ̆ng Kinêret truh tơ thŭng glă đak dơsĭ Araba noh đak Dơsĭ 'Boh, b tơ jơ̆ng kông Pisga, tơ gah hơlĕch."
"“Then I commanded you at that time, saying: ‘The LORD your God has given you this land to possess. All you men of valor shall cross over armed before your brethren, the children of Israel.","Kơplah noh, inh tơtă kơ lu iĕm, khan, Kră Yang 'Bok Kei-Dei lu iĕm jao boih dêh âu kơ lu iĕm iŏk bơ̆jang sa; đĭ-đăng lu bơngai nuih kơtang lu iĕm athei chĕp đao hơlă yak năm adrol kơ lu 'nhŏng oh bơ̆n, kon pơlei Isơrael."
"But your wives, your little ones, and your livestock (I know that you have much livestock) shall stay in your cities which I have given you","Mă-lei lu kon akăn păng sem dơrong lu iĕm. Inh băt kơ lu iĕm đei lơ sem dơrong, lê̆ oei kơtă lăm pơlei tih mă inh ăn boih kơ lu iĕm."
"until the LORD has given rest to your brethren as to you, and they also possess the land which the LORD your God is giving them beyond the Jordan. Then each of you may return to his possession which I have given you.’","Dĭng mă Kră Yang ăn 'nhŏng oh lu iĕm đei tơdrong pơdơh hiôk thoi bơ̆n păng lu 'nhŏng oh iĕm kư̆m gơh iŏk boih dêh mă Kră Yang 'Bok Kei-Dei lu iĕm ăn kơ lu sư tơ gah pah to đak Krong Jôrđăn; klaih kơ noh đĭ-đăng kơ lu iĕm gơh wih brŏk bơ̆jang sa mă teh inh đei ăn boih kơ lu iĕm."
"“And I commanded Joshua at that time, saying, ‘Your eyes have seen all that the LORD your God has done to these two kings; so will the LORD do to all the kingdoms through which you pass.","Kơplah noh inh pơkă boih kơ Jôsuê: Măt ih 'bôh boih dôm tơdrong Kră Yang 'Bok Kei-Dei lu iĕm hlôi pơm boih kơ 'bar 'nu pơtao âu; Kră Yang kư̆m gô pơm thoi noh kơ dôm lu teh đak ayơ mă iĕm wă năm mơ̆t."
"You must not fear them, for the LORD your God Himself fights for you.’","'Nĕ kơ hli lu teh đak noh; yua kơ Kră Yang 'Bok Kei-Dei lu iĕm gô blah dŏng lu iĕm."
"“Then I pleaded with the LORD at that time, saying","Kơplah ei; inh krao khan hăm Kră Yang thoi âu"
"‘O Lord GOD, You have begun to show Your servant Your greatness and Your mighty hand, for what god is there in heaven or on earth who can do anything like Your works and Your mighty deeds?","Ơ Kră Yang, Ih hlôi tơ'bôh kơ đĭch đam Ih tơdrong krưp tih păng tơpang ti mơyang Ih, yua kơpal plĕnh ala teh âu ưh kơ đei yang ayơ gơh pơm tơdrong mơsêh mơyang thoi Ih."
"I pray, let me cross over and see the good land beyond the Jordan, those pleasant mountains, and Lebanon.’","Inh apinh Ih ăn kơ inh gơh 'bôh teh đak 'lơ̆ng rŏ, hăm kông groi tih rŏ păng kông Liban mă oei pah to đak Krong Jôrđăn."
"“But the LORD was angry with me on your account, and would not listen to me. So the LORD said to me: ‘Enough of that! Speak no more to Me of this matter.","Mă-lei Kră Yang khan; yua kơ đơ̆ng lu iĕm na Kră Yang hil kơ inh, kuă kơ mơ̆ng nơ̆r inh Kră Yang khan kơ inh: Tôm boih; 'nĕ pă roi gah tơdrong 'nâu dơ̆ng kơ Inh."
"Go up to the top of Pisgah, and lift your eyes toward the west, the north, the south, and the east; behold it with your eyes, for you shall not cross over this Jordan.","Tŏk bĕ tơ kông Pisga, đơ̆ng noh ih lăng tơ gah bơmơ̆t, tơ gah yă-nơ̆m, tơ gah gơal păng tơ gah hơlĕch, na ih lăng dêh noh, yua kơ ih ưh kơ gơh năm hlôi kơ Krong Jôrđăn 'nâu."
"But command Joshua, and encourage him and strengthen him; for he shall go over before this people, and he shall cause them to inherit the land which you will see.’","Mă-lei athei jao bĕ kơ Jôsuê, tơgŭm jơhngơ̆m sư mă kơjăp, yua kơ sư gô chông ba kon pơlei 'nâu, tŏk blah iŏk dêh mă ih đei lăng 'bôh noh."
"“So we stayed in the valley opposite Beth Peor.","Lei na lu bơ̆n oei lăm thŭng jê̆ Bet Pêôr."
"“Now, O Israel, listen to the statutes and the judgments which I teach you to observe, that you may live, and go in and possess the land which the LORD God of your fathers is giving you.","Ơ Isơrael! Mơ̆ng bĕ khôi juăt păng nơ̆r tơtă mă inh gô pơhrăm lu iĕm, wă kơ lu iĕm gơh đei arih păng gơh mơ̆t tơ dêh mă Kră Yang 'Bok Kei-Dei 'bok lu iĕm wă ăn kơ lu iĕm iŏk."
"You shall not add to the word which I command you, nor take from it, that you may keep the commandments of the LORD your God which I command you.","Lu iĕm 'nĕ kơ thim kiơ păng kư̆m 'nĕ kơ hŭt lê̆ kiơ dôm nơ̆r inh wă khan kơ iĕm, mă-lei athei wei răk dôm nơ̆r tơtă đơ̆ng Kră Yang 'Bok Kei-Dei lu iĕm, nơ̆r tơtă mă inh wă bơtho kơ lu iĕm."
"Your eyes have seen what the LORD did at Baal Peor; for the LORD your God has destroyed from among you all the men who followed Baal of Peor.","Măt lu iĕm hlôi 'bôh boih dôm tơdrong Kră Yang pơm tơ Baal Pêôr. Kră Yang 'Bok Kei-Dei lu iĕm đei pơlôch pơrăm đĭ lu bơngai lui kiơ̆ Baal Pêôr đơ̆ng lăm lu iĕm."
"But you who held fast to the LORD your God are alive today, every one of you.","Bơngai bu oei kiơ̆ Kră Yang 'Bok Kei-Dei lu iĕm kơjăp, oei arih ngăl truh năr âu."
"“Surely I have taught you statutes and judgments, just as the LORD my God commanded me, that you should act according to them in the land which you go to possess.","Inh đei bơtho lu iĕm lu nơ̆r tơtă păng khôi juăt Kră Yang 'Bok Kei-Dei inh tơtă boih kơ inh, wă kơ lu iĕm pơm kiơ̆ mưh iĕm mơ̆t oei boih tơ lăm dêh char noh."
"Therefore be careful to observe them; for this is your wisdom and your understanding in the sight of the peoples who will hear all these statutes, and say, ‘Surely this great nation is a wise and understanding people.’","Lu iĕm athei wei răk pơm kiơ̆ bĕ dôm lu nơ̆r tơtă păng khôi juăt âu; yua kơ noh jơ̆ tơdrong hơgei păng tơdrong hlôh wao lu iĕm 'bơ̆t anăp lu adrĕch adrung đe nai. Lu sư kơtơ̆ng gah khôi juăt âu, na lu sư khan: Lu kon pơlei âu jơ̆ minh adrĕch hơgei păng hlôh wao!"
"“For what great nation is there that has God so near to it, as the LORD our God is to us, for whatever reason we may call upon Him?","Ưh kơ đei adrĕch tih ayơ mă đei yang jê̆ lu sư thoi Kră Yang 'Bok Kei-Dei oei jê̆ lu bơ̆n ling-lang na mơ̆ng rim nơ̆r krao khan thoi bơ̆n"
"And what great nation is there that has such statutes and righteous judgments as are in all this law which I set before you this day?","Hăm đei ưh adrĕch adrung tih ayơ đei lu nơ̆r tơtă păng khôi juăt 'lơ̆ng tơpăt thoi khôi juăt đĭ tơdrong juăt âu, mă inh pơdah 'bơ̆t anăp lu iĕm âu?"
"Only take heed to yourself, and diligently keep yourself, lest you forget the things your eyes have seen, and lest they depart from your heart all the days of your life. And teach them to your children and your grandchildren","Athei wei răk, pơ'lơ̆ng kơdih akâu iĕm, kơnh hli kơ iĕm hiơt dôm tơdrong mă măt lu iĕm 'bôh boih păng 'nĕ ăn lu tơdrong noh lĕch đơ̆ng lăm jơhngơ̆m iĕm păng athei bơtho bĕ kơ lu kon sâu se iĕm dơ̆ng."
"especially concerning the day you stood before the LORD your God in Horeb, when the LORD said to me, ‘Gather the people to Me, and I will let them hear My words, that they may learn to fear Me all the days they live on the earth, and that they may teach their children.’","'Blŏk bĕ kơ năr iĕm dơ̆ng 'bơ̆t anăp Kră Yang 'Bok Kei-Dei iĕm tơ Hôrêp kơplah noh Kră Yang khan kơ inh thoi âu: Krao akŭm bĕ đĭ-đăng kon pơlei, wă kơ lu sư mơ̆ng nơ̆r Inh, wă pơhrăm ăn kơ lu sư băt hli yom kơ Inh kơplah lu sư oei arih tơ kơpal teh âu păng wă kơ lu sư bơtho nơ̆r âu ăn kơ lu kon sâu se lu sư dơ̆ng."
"“Then you came near and stood at the foot of the mountain, and the mountain burned with fire to the midst of heaven, with darkness, cloud, and thick darkness.","Thoi noh lu iĕm năm jê̆ păng dơ̆ng 'bơ̆t jơ̆ng kông, 'bơ̆t kông ŭnh oei sa dơhlông truh tơ plĕnh, đei hơmơ̆l măng mu găm suek gom."
"And the LORD spoke to you out of the midst of the fire. You heard the sound of the words, but saw no form; you only heard a voice.","Kơplah noh đơ̆ng lăm ŭnh Kră Yang khan kơ lu iĕm, lu iĕm kơtơ̆ng nơ̆r Sư pơma, mă-lei ưh kơ đei 'bôh akâu Sư ôh, lăp kơtơ̆ng nơ̆r pơma đĕch."
"So He declared to you His covenant which He commanded you to perform, the Ten Commandments; and He wrote them on two tablets of stone.","Sư roi ăn kơ lu iĕm băt tơdrong Sư pơgơ̆p nơ̆r Sư tơtă wă kơ lu iĕm athei pơm kiơ̆, thoi mơjĭt nơ̆r tơtă, Sư chih tơ kơpal 'bar hlak tơmo lat."
"And the LORD commanded me at that time to teach you statutes and judgments, that you might observe them in the land which you cross over to possess.","Lăm kơplah noh, Kră Yang athei inh bơtho tơ'bôh kơ lu iĕm dôm nơ̆r tơtă păng khôi juăt wă kơ lu iĕm pơm kiơ̆ tơdrong noh tơ lăm dêh mă lu iĕm gô tŏk hlôi kơ đak Krong Jôrđăn năm mơ̆t iŏk."
"“Take careful heed to yourselves, for you saw no form when the LORD spoke to you at Horeb out of the midst of the fire","Lu iĕm athei kơchăng bĕ kơdih, yua kơ lu iĕm ưh kơ đei 'bôh ôh akâu Kră Yang 'Bok Kei-Dei lu iĕm, đơ̆ng lăm tŏk-bŏk ŭnh lăm năr Sư pơma khan kơ lu iĕm tơ kông Hôrêp."
"lest you act corruptly and make for yourselves a carved image in the form of any figure: the likeness of male or female","Kơchăng bĕ kơnh hli kơ lu iĕm pơrăm akâu kơdih, na chă pơm kơdih lu rup yang, pơm hơbŏ thoi rup bơngai drŏ-nglo dah bơngai drŏ-kăn"
"the likeness of any animal that is on the earth or the likeness of any winged bird that flies in the air","dah hơbŏ thoi rup kon sem brem mơmŏ kơpal teh, dah hơbŏ thoi rup kon sem brem đei pơnăr păr kơpal plĕnh"
"the likeness of anything that creeps on the ground or the likeness of any fish that is in the water beneath the earth.","dah hơbŏ thoi rup lu hơdrông kơep mơmŏ ah klak kơpal teh, dah hơbŏ thoi lu rup ka oei lăm đak."
"And take heed, lest you lift your eyes to heaven, and when you see the sun, the moon, and the stars, all the host of heaven, you feel driven to worship them and serve them, which the LORD your God has given to all the peoples under the whole heaven as a heritage.","Kơnh hli kơ lu iĕm pơm ngoi lăng tơ plĕnh 'bôh măt 'năr, măt khei, lu sơnglŏng dôm lu tơmam kơpal plĕnh, kơnh iĕm 'maih wă kơkuh kơ dôm lu tơmam noh păng drap kơkuh kơ lu sư. Mă Kră Yang 'Bok Kei-Dei asong ăn tơmam noh kơ kon bơngai oei ala teh âu."
"But the LORD has taken you and brought you out of the iron furnace, out of Egypt, to be His people, an inheritance, as you are this day.","Mă-lei lu iĕm, Kră Yang rơih păng iŏk lu iĕm lĕch đơ̆ng dêh Êyiptơ, thoi ŭnh đei 'buh bơsei ngur lăm ŭnh wă kơ lu iĕm jing kon pơlei pơla Sư kơdih, thoi iĕm năr âu."
"Furthermore the LORD was angry with me for your sakes, and swore that I would not cross over the Jordan, and that I would not enter the good land which the LORD your God is giving you as an inheritance.","Na Kră Yang hil kơ inh; yua kơ lu iĕm na Sư pơkăm khan ưh kơ ăn inh tŏk hlôi kơ đak Krong Jôrđăn păng ưh kơ ăn inh mơ̆t tơ dêh 'lơ̆ng rŏ mă Kră Yang 'Bok Kei-Dei lu iĕm wă ăn kơ lu iĕm bơ̆jang sa."
"But I must die in this land, I must not cross over the Jordan; but you shall cross over and possess that good land.","Inh gô lôch tơ lăm dêh âu, ưh kơ gơh tŏk hlôi kơ đak Krong Jôrđăn, mă-lei lu iĕm gô năm hlôi păng iŏk dêh 'lơ̆ng rŏ ei."
"Take heed to yourselves, lest you forget the covenant of the LORD your God which He made with you, and make for yourselves a carved image in the form of anything which the LORD your God has forbidden you.","Athei kơchăng bĕ kơdih akâu iĕm, 'nĕ kơ hiơt tơdrong pơgơ̆p đơ̆ng Kră Yang 'Bok Kei-Dei lu iĕm mă đei pơgơ̆p hăm lu iĕm păng 'nĕ kơ pơm rup yang, rup sem brem ayơ mă Kră Yang 'Bok Kei-Dei lu iĕm khă."
"For the LORD your God is a consuming fire, a jealous God.","Yua kơ Kră Yang 'Bok Kei-Dei iĕm thoi kơ ŭnh soh chhông păng jơ̆ Kră Yang 'Bok Kei-Dei băt kơ gar."
"“When you beget children and grandchildren and have grown old in the land, and act corruptly and make a carved image in the form of anything, and do evil in the sight of the LORD your God to provoke Him to anger","Mưh lu iĕm đei kon sâu păng oei tơ dêh noh đunh boih, tơdah lu iĕm pơm yoch kơnê̆ pơrăm akâu kơdih thoi pơm kơ rup yang dah rup sem brem kiơ, mă pơm tơdrong kơnê̆ kiơ 'bơ̆t anăp Kră Yang 'Bok Kei-Dei lu iĕm wă pơm kơ Sư blĕk."
"I call heaven and earth to witness against you this day, that you will soon utterly perish from the land which you cross over the Jordan to possess; you will not prolong your days in it, but will be utterly destroyed.","Năr âu inh krao plĕnh păng teh pơm kơdranh kơ lu iĕm thoi âu dah lu iĕm ưh kơ chu pơm kiơ̆ Kră Yang, lu iĕm gô lôch hiong 'bônh đĕch đơ̆ng dêh iĕm wă năm iŏk tơ pah to đak Krong Jôrđăn. Lu iĕm ưh kơ oei tơ noh đunh ôh, mă-lei gô lôch đĭ."
"And the LORD will scatter you among the peoples, and you will be left few in number among the nations where the LORD will drive you.","Kră Yang gô pơm kơ iĕm tơklah tơklang jơ̆p kơ teh đak đe, oei pă tŏ sĕt đĕch mă tơ anih Kră Yang puh lu iĕm."
"And there you will serve gods, the work of men’s hands, wood and stone, which neither see nor hear nor eat nor smell.","Tơ noh lu iĕm gô kơkuh kơ rup yang pơm păng 'long păng tơmo, jơ̆ tơdrong jang tơpang ti kon bơngai pơm, ưh kơ gơh 'bôh, ưh kơ kơtơ̆ng ưh kơ gơh sa, kư̆m ưh kơ băt 'bâu."
"But from there you will seek the LORD your God, and you will find Him if you seek Him with all your heart and with all your soul.","Mă-lei đơ̆ng noh lu iĕm gô krao chă Kră Yang 'Bok Kei-Dei iĕm, layơ iĕm chă Kră Yang hăm đĭ jơhngơ̆m, đĭ tơdrong tơchĕng na gơh tơ'bơ̆p Sư."
"When you are in distress, and all these things come upon you in the latter days, when you turn to the LORD your God and obey His voice","Kơplah lu iĕm đei tơdrong pơmat-tat păng đei dôm tơdrong truh kơ iĕm, lăm năr mă tuch-luch, lu iĕm gô wih brŏk tơ Kră Yang 'Bok Kei-Dei iĕm păng chu kiơ̆ nơ̆r Sư."
"(for the LORD your God is a merciful God), He will not forsake you nor destroy you, nor forget the covenant of your fathers which He swore to them.","Yua kơ Kră Yang 'Bok Kei-Dei iĕm jơ̆ Kră Yang 'Bok Kei-Dei băt mơnat ưh kơ achăng lê̆ păng ưh kơ pơrăm pơlôch iĕm ôh; kư̆m ưh kơ hiơt kơ tơdrong pơgơ̆p mă đơ̆ng Sư pơkă pơkăm boih hăm 'bok lu iĕm."
"“For ask now concerning the days that are past, which were before you, since the day that God created man on the earth, and ask from one end of heaven to the other, whether any great thing like this has happened, or anything like it has been heard.","Thoi noh, iĕm athei apinh lăng iŏk đơ̆ng jơhnơr đei adrol kơ iĕm sơ̆, đơ̆ng năr Kră Yang 'Bok Kei-Dei pơjing kon bơngai kơpal teh, đơ̆ng tôch plĕnh âu truh tơ tôch plĕnh to, hăm tam đei tơdrong kiơ truh boih tih dah đei kơtơ̆ng tơdrong kiơ boih thoi noh?"
"Did any people ever hear the voice of God speaking out of the midst of the fire, as you have heard, and live?","Hăm tam đei minh adrĕch ayơ kơtơ̆ng nơ̆r Kră Yang 'Bok Kei-Dei pơma đơ̆ng lăm ŭnh thoi lu iĕm đei kơtơ̆ng boih mă oei arih dang ei."
"Or did God ever try to go and take for Himself a nation from the midst of another nation, by trials, by signs, by wonders, by war, by a mighty hand and an outstretched arm, and by great terrors, according to all that the LORD your God did for you in Egypt before your eyes?","Hăm tam đei yang kiơ rơih iŏk minh adrĕch kon pơlei 'nâu đơ̆ng adrĕch kon pơlei nai kơ sư kơdih, hăm tơdrong pơlong lăng, hăm tơdrong hlĭch chrơp, hăm tơdrong mơsêh mơyang pran kơtang đơ̆ng ti sư, hăm tơdrong tơblah, hăm tơdrong hli krưp thoi đĭ-đăng tơdrong Kră Yang 'Bok Kei-Dei lu iĕm đei pơm boih kơ lu iĕm hăm dêh char Êyiptơ 'bơ̆t tơm măt lu iĕm?"
"To you it was shown, that you might know that the LORD Himself is God; there is none other besides Him.","Đei tơ'bôh boih kơ lu iĕm dôm tơdrong noh, wă băt kơ Kră Yang 'noh boih Kră Yang 'Bok Kei-Dei, ưh kơ bu nai dơ̆ng."
"Out of heaven He let you hear His voice, that He might instruct you; on earth He showed you His great fire, and you heard His words out of the midst of the fire.","Đơ̆ng kơpal plĕnh Sư ăn kơ iĕm kơtơ̆ng nơ̆r Sư, wă bơtho pơhrăm iĕm, tơ kơpal teh Sư ăn kơ iĕm 'bôh ŭnh tih Sư păng đơ̆ng lăm ŭnh lu iĕm đei kơtơ̆ng nơ̆r Sư pơma."
"And because He loved your fathers, therefore He chose their descendants after them; and He brought you out of Egypt with His Presence, with His mighty power","Yua kơ đơ̆ng Sư 'mêm kơ lu 'bok iĕm, na rơih iŏk adrĕch adrung lu iĕm 'nâu, kơ Sư kơdih păng Sư yua tơdrong mơsêh tih Sư krao tơlĕch boih iĕm đơ̆ng dêh Êyiptơ."
"driving out from before you nations greater and mightier than you, to bring you in, to give you their land as an inheritance, as it is this day.","Sư puh lê̆ lu adrĕch adrung tih hloh păng pran hloh kơ iĕm, wă ba iĕm năm mơ̆t tơ dêh noh păng ăn kơ iĕm teh noh wă kơ lu iĕm jang sa, thoi iĕm đei 'bôh dang ei."
"Therefore know this day, and consider it in your heart, that the LORD Himself is God in heaven above and on the earth beneath; there is no other.","Thoi noh, dang ei iĕm athei băt păng chih răk bĕ lăm jơhngơ̆m lu iĕm: Kră Yang noh boih Kră Yang 'Bok Kei-Dei tơ kơpal plĕnh ti păng tơ ala teh âu; ưh kơ đei bu nai dơ̆ng."
"You shall therefore keep His statutes and His commandments which I command you today, that it may go well with you and with your children after you, and that you may prolong your days in the land which the LORD your God is giving you for all time.”","Wei răk bĕ dôm lu khôi juăt păng nơ̆r tơtă đơ̆ng Sư, tơdrong mă inh bơtho boih kơ iĕm năr 'nâu, wă kơ iĕm păng kon sâu iĕm gơh đei hiôk-hian wă kơ lu iĕm oei arih sot lăm dêh Kră Yang 'Bok Kei-Dei iĕm ăn kơ iĕm ling-lang truh ning-mônh."
"Then Moses set apart three cities on this side of the Jordan, toward the rising of the sun","Kơplah noh Môis klah lê̆ pêng tŏ pơlei tih tơ gah hơlĕch kơ Krong Jôrđăn"
"that the manslayer might flee there, who kills his neighbor unintentionally, without having hated him in time past, and that by fleeing to one of these cities he might live","wă kơ lu bơngai pơlôch bơngai kơdâu ôn tơ noh, bơngai mă pơlôch rông 'bôt sư hơch 'bơm ưh kơ pơrơ̆ng ôh, ưh kơ đei chă ayăt băl đơ̆ng adrol, wă kơ sư gơh klaih đơ̆ng đe wă pơlôch 'mong, na kơdâu ôn mơ̆t lăm pơlei noh."
"Bezer in the wilderness on the plateau for the Reubenites, Ramoth in Gilead for the Gadites, and Golan in Bashan for the Manassites.","Noh pơlei Bêser, lăm dêh teh dơnă lê̆ kơ lu adrĕch Rubên; Ramôt lăm tơring Gileat, lê̆ kơ lu adrĕch Gat păng pơlei Gôlan tơring Basan lê̆ kơ adrĕch Manase."
"Now this is the law which Moses set before the children of Israel.","'Nâu boih khôi juăt mă Môis tơ'bôh 'bơ̆t anăp kon pơlei Isơrael."
"These are the testimonies, the statutes, and the judgments which Moses spoke to the children of Israel after they came out of Egypt","'Nâu tơdrong tơbăt păng khôi juăt păng nơ̆r tơtă mă Môis bơtho ăn kơ kon pơlei Isơrael đơ̆ng rŏng kơ lu sư lĕch đơ̆ng dêh Êyiptơ."
"on this side of the Jordan, in the valley opposite Beth Peor, in the land of Sihon king of the Amorites, who dwelt at Heshbon, whom Moses and the children of Israel defeated after they came out of Egypt.","Mă oei gah hơlĕch đak Krong Jôrđăn, lăm thŭng tơklă Bet Pêôr tơ dêh Sihôn, pơtao kon pơlei Amôrit, oei tơ pơlei Hesbôn, Môis păng kon pơlei Isơrael blah iŏk jei đơ̆ng rŏng lu sư lĕch đơ̆ng dêh Êyiptơ."
"And they took possession of his land and the land of Og king of Bashan, two kings of the Amorites, who were on this side of the Jordan, toward the rising of the sun","Kon pơlei Isơrael tơgar iŏk dêh noh hloi păng dêh Ôk pơtao char Basan, noh 'bar 'nu pơtao kon pơlei Amôrit oei tơ gah hơlĕch kơ Krong Jôrđăn"
"from Aroer, which is on the bank of the River Arnon, even to Mount Sion (that is, Hermon)","Teh âu iŏk đơ̆ng pơlei Arôe jih thong đak Arnôn, truh tơ Kông Siriôn, wă khan kông Hermôn."
"and all the plain on the east side of the Jordan as far as the Sea of the Arabah, below the slopes of Pisgah.","Păng đĭ tơmăn glă tơ gah hơlĕch kơ đak Krong Jôrđăn, truh tơ đak dơsĭ Araba,a boih ala jơ̆ng kông Pisga."
"And Moses called all Israel, and said to them: “Hear, O Israel, the statutes and judgments which I speak in your hearing today, that you may learn them and be careful to observe them.","Môis krao đĭ-đăng bơngai Isơrael na khan: Ơ bơngai Isơrael! Mơ̆ng bĕ dôm lu khôi juăt păng nơ̆r tơtă inh roi ăn kơ lu iĕm băt năr 'nâu; lu iĕm athei pơhrăm hŏk iŏk mă pơ'lơ̆ng pơm kiơ̆ dôm lu tơdrong noh."
"The LORD our God made a covenant with us in Horeb.","Kră Yang 'Bok Kei-Dei lu bơ̆n đei pơgơ̆p boih hăm lu bơ̆n tơ kông Hôrêp."
"The LORD did not make this covenant with our fathers, but with us, those who are here today, all of us who are alive.","Ưh kơ sĭ hăm lu 'bok bơ̆n đĕch mă Kră Yang pơgơ̆p boih noh ôh, mă-lei hăm đĭ-đăng lu bơ̆n dang ei mă oei arih 'nâu."
"The LORD talked with you face to face on the mountain from the midst of the fire.","Kră Yang pơma boih hăm lu iĕm tơ kơpal kông đơ̆ng lăm ŭnh."
"I stood between the LORD and you at that time, to declare to you the word of the LORD; for you were afraid because of the fire, and you did not go up the mountain. He said","Kơplah noh, inh dơ̆ng tŏk-bŏk Kră Yang hăm lu iĕm, wă bơtho nơ̆r đơ̆ng Sư ăn kơ lu iĕm; yua kơ lu iĕm hli kơ ŭnh, lu iĕm ưh kơ tŏk tơ kơpal kông. Kră Yang khan"
"‘I am the LORD your God who brought you out of the land of Egypt, out of the house of bondage.","Inh boih Kră Yang 'Bok Kei-Dei lu iĕm, Tơ'ngla tơlĕch lu iĕm đơ̆ng dêh Êyiptơ, lĕch đơ̆ng pơm đĭch."
"‘You shall have no other gods before Me.","Lu iĕm 'nĕ kơkuh kơ yang nai, 'nguaih kơ Inh."
"‘You shall not make for yourself a carved image—any likeness of anything that is in heaven above, or that is in the earth beneath, or that is in the water under the earth","Lu iĕm 'nĕ kơ pơm rup yang na kơkuh, kư̆m 'nĕ kơ pơm rup nhen thoi tơmam kơpal plĕnh dah nhen sem brem thoi tơ ala teh âu, dah nhen thoi ka lăm đak sŭng."
"you shall not bow down to them nor serve them. For I, the LORD your God, am a jealous God, visiting the iniquity of the fathers upon the children to the third and fourth generations of those who hate Me","Lu iĕm 'nĕ kơ drap kơkuh 'bơ̆t anăp lu rup noh păng kư̆m 'nĕ kơ soi sơmah kơ lu sư noh, yua kơ Inh jơ̆ Kră Yang 'Bok Kei-Dei lu iĕm, wă khan jơ̆ Kră Yang 'Bok Kei-Dei băt gar. Bơngai bu areh kơ Inh, Inh gô phak bơngai noh truh tơ kon sâu se sư pêng puăn jơhnơr."
"but showing mercy to thousands, to those who love Me and keep My commandments.","Păng gô 'mêm kơ lu bơngai mă 'mêm kơ Inh păng wei răk dôm lu nơ̆r Inh tơtă truh kơ rơbâu jơhnơr."
"‘You shall not take the name of the LORD your God in vain, for the LORD will not hold him guiltless who takes His name in vain.","Lu iĕm 'nĕ kơ yua anăn Kră Yang 'Bok Kei-Dei lu iĕm na pơma kư̆ kă; yua kơ Kră Yang gô phak tơpă dôm lu bơngai bu wă yua anăn Sư na pơma kư̆ kă."
"‘Observe the Sabbath day, to keep it holy, as the LORD your God commanded you.","Iĕm athei 'blŏk kơ năr tơpơh wă pơm năr giĕng 'lơ̆ng rơgoh, kư̆m thoi Kră Yang 'Bok Kei-Dei iĕm pơkă ăn boih kơ iĕm."
"Six days you shall labor and do all your work","Iĕm athei bơ̆jang lăm tơdrâu năr đĕch"
"but the seventh day is the Sabbath of the LORD your God. In it you shall do no work: you, nor your son, nor your daughter, nor your male servant, nor your female servant, nor your ox, nor your donkey, nor any of your cattle, nor your stranger who is within your gates, that your male servant and your female servant may rest as well as you.","Mă-lei lăm năr tơpơh noh năr pơdơh Kră Yang 'Bok Kei-Dei iĕm; 'nĕ kơ bơ̆jang minh tơdrong kiơ, kon drŏ-nglo kon drŏ-kăn iĕm, đĭch drŏ-nglo đam drŏ-kăn iĕm, dah rơmo, aseh iĕm, dah lu sem dơrong iĕm, dah lu tơmoi chă oei pơdơh lăm hnam iĕm, wă kơ lu đĭch đam drŏ-nglo drŏ-kăn iĕm kư̆m pơdơh thoi iĕm mơ̆n."
"And remember that you were a slave in the land of Egypt, and the LORD your God brought you out from there by a mighty hand and by an outstretched arm; therefore the LORD your God commanded you to keep the Sabbath day.","Iĕm athei 'blŏk thoi lu iĕm hlôi pơm đĭch boih tơ dêh Êyiptơ, na Kră Yang 'Bok Kei-Dei iĕm yua ti mơsêh mơyang pran kơtang chông ba iĕm lĕch hlôi đơ̆ng noh; yua kơ thoi noh na Kră Yang 'Bok Kei-Dei iĕm đei tơtă boih kơ iĕm, wă kơ iĕm 'blŏk kơ năr pơdơh."
"‘Honor your father and your mother, as the LORD your God has commanded you, that your days may be long, and that it may be well with you in the land which the LORD your God is giving you.","Athei lui yom kơ mĕ 'bă ih, kiơ̆ thoi Kră Yang tơtă boih kơ ih wă kơ ih gơh arih sot păng đei tơdrong pŭn hiôk tơ kơpal teh âu mă Kră Yang 'Bok Kei-Dei ih ăn kơ ih."
"‘You shall not murder.","Ih 'nĕ kơ pơlôch bơngai."
"‘You shall not commit adultery.","Ih 'nĕ kơ pơm pơyô kư̆ kă."
"‘You shall not steal.","Ih 'nĕ kơ tơtông klĕ."
"‘You shall not bear false witness against your neighbor.","Ih 'nĕ kơ pơm kơdranh hơlĕnh kơ lu bơngai nai."
"‘You shall not covet your neighbor’s wife; and you shall not desire your neighbor’s house, his field, his male servant, his female servant, his ox, his donkey, or anything that is your neighbor’s.’","Ih 'nĕ kơ 'nhĕng plah iŏk akăn đe, kư̆m 'nĕ 'nhĕng hnam đe, dah chŭn mir, đĭch drŏ-nglo đam drŏ-kăn, rơmo, aseh, dah tơmam kiơ nai."
"“These words the LORD spoke to all your assembly, in the mountain from the midst of the fire, the cloud, and the thick darkness, with a loud voice; and He added no more. And He wrote them on two tablets of stone and gave them to me.","Tơ kơpal kông, đơ̆ng tŏk-bŏk ŭnh, đơ̆ng lăm hơmơ̆l păng đơ̆ng lăm măng mu, đei nơ̆r re kơtang; Kră Yang khan dôm lu nơ̆r âu ăn kơ đĭ-đăng lu iĕm, Sư ưh kơ đei thim ôh; Sư chih dôm lu nơ̆r noh tơ kơpal 'bar hlak tơmo lat na jao ăn kơ inh."
"“So it was, when you heard the voice from the midst of the darkness, while the mountain was burning with fire, that you came near to me, all the heads of your tribes and your elders.","Kơplah lu iĕm kơtơ̆ng nơ̆r pơma đơ̆ng lăm măng mu kơplah ŭnh oei sa kông lu iĕm năm tơ inh, đĭ-đăng lu kră pơgơ̆r păng dôm lu yŏng kơdră lăm adrĕch iĕm"
"And you said: ‘Surely the LORD our God has shown us His glory and His greatness, and we have heard His voice from the midst of the fire. We have seen this day that God speaks with man; yet he still lives.","Na khan: Kră Yang 'Bok Kei-Dei lu nhôn tơ'bôh boih tơdrong rang mơnhal păng tơdrong krưp tih Sư kơ lu nhôn păng lu nhôn đei kơtơ̆ng boih nơ̆r Sư đơ̆ng lăm ŭnh; năr âu lu nhôn 'bôh boih Kră Yang 'Bok Kei-Dei pơma dơnuh hăm kon bơngai mă-lei lu nhôn oei arih."
"Now therefore, why should we die? For this great fire will consume us; if we hear the voice of the LORD our God anymore, then we shall die.","Mă-lei dang ei, yua kơ kiơ lu nhôn athei lôch? Ŭnh tih âu gô sa lu nhôn, tơdah lu nhôn oei kơtơ̆ng nơ̆r đơ̆ng Kră Yang 'Bok Kei-Dei lu nhôn, noh lu nhôn gô lôch tơpă."
"For who is there of all flesh who has heard the voice of the living God speaking from the midst of the fire, as we have, and lived?","Hăm đei bu kơtơ̆ng boih nơ̆r Kră Yang 'Bok Kei-Dei oei pơma đơ̆ng lăm ŭnh, nhen thoi lu nhôn, mă-lei oei arih?"
"You go near and hear all that the LORD our God may say, and tell us all that the LORD our God says to you, and we will hear and do it.’","Ih năm mă jê̆ bĕ, wă kơ mơ̆ng dôm tơdrong Kră Yang 'Bok Kei-Dei lu nhôn khan na roi ăn kơ lu nhôn dơ̆ng, na lu nhôn gô mơ̆ng păng pơm kiơ̆."
"“Then the LORD heard the voice of your words when you spoke to me, and the LORD said to me: ‘I have heard the voice of the words of this people which they have spoken to you. They are right in all that they have spoken.","Kră Yang kơtơ̆ng dôm lu nơ̆r đơ̆ng iĕm, na Kră Yang khan kơ inh: Inh kơtơ̆ng boih dôm lu nơ̆r kon pơlei âu pơma hăm ih; lu sư pơma thoi noh trŏ boih."
"Oh, that they had such a heart in them that they would fear Me and always keep all My commandments, that it might be well with them and with their children forever!","Ô tơdah lu kon pơlei âu đei jơhngơ̆m hli yom kơ Inh hăm wei răk dôm lu nơ̆r Inh tơtă ling-lang lu sư păng kon sâu lu sư gơh đei tơdrong pŭn hiôk ling-lang."
"Go and say to them, “Return to your tents.”","Năm roi bĕ kơ lu kon pơlei pơla brŏk tơ anih bơsŭn kơdih."
"But as for you, stand here by Me, and I will speak to you all the commandments, the statutes, and the judgments which you shall teach them, that they may observe them in the land which I am giving them to possess.’","Gah ih, oei bĕ 'bơ̆t dâu hăm Inh, Inh gô roi ăn kơ ih băt dôm nơ̆r tơtă, tơdrong juăt păng nơ̆r tơbăt ih gô bơtho ăn dơ̆ng kơ lu sư, wă kơ lu sư pơm kiơ̆ tơ lăm dêh mă Inh gô ăn kơ lu sư."
"“Therefore you shall be careful to do as the LORD your God has commanded you; you shall not turn aside to the right hand or to the left.","Thoi noh, lu iĕm athei kơchăng pơm kiơ̆, thoi Kră Yang 'Bok Kei-Dei lu bơ̆n hlôi pơkă boih. 'Nĕ kơ weh gah 'ma, dah gah 'ngiĕo."
"You shall walk in all the ways which the LORD your God has commanded you, that you may live and that it may be well with you, and that you may prolong your days in the land which you shall possess.","Lu iĕm athei yak kiơ̆ đĭ trong mă Kră Yang 'Bok Kei-Dei lu iĕm tơtă, wă kơ lu iĕm gơh đei pŭn hiôk păng oei arih sot lăm dêh mă iĕm gô iŏk."
"“Now this is the commandment, and these are the statutes and judgments which the LORD your God has commanded to teach you, that you may observe them in the land which you are crossing over to possess","'Nâu jơ̆ khôi juăt, nơ̆r tơtă păng nơ̆r tơbăt đơ̆ng Kră Yang 'Bok Kei-Dei lu bơ̆n, tơtă boih kơ inh bơtho ăn kơ lu iĕm, wă kơ lu iĕm pơm kiơ̆ tơdrong noh tơ lăm dêh mă lu iĕm gô mơ̆t oei."
"that you may fear the LORD your God, to keep all His statutes and His commandments which I command you, you and your son and your grandson, all the days of your life, and that your days may be prolonged.","Wă kơ lu iĕm păng kon sâu iĕm băt kơ hli yom kơ Kră Yang 'Bok Kei-Dei iĕm, đĭ chăl arih tơ kơpal teh wei răk dôm lu tơdrong juăt păng nơ̆r Sư tơtă; wă kơ lu iĕm oei arih sot."
"Therefore hear, O Israel, and be careful to observe it, that it may be well with you, and that you may multiply greatly as the LORD God of your fathers has promised you—‘a land flowing with milk and honey.’","Ơ Isơrael, mơ̆ng bĕ păng pơm kiơ̆ tơdrong noh wă kơ iĕm gơh đei pŭn hiôk păng rai lơ, dêh char thoi đak toh đak sut mă Kră Yang 'Bok Kei-Dei lu 'bok iĕm đei pơkă hăm lu iĕm."
"“Hear, O Israel: The LORD our God, the LORD is one!","Ơ đĭ-đăng bơngai Isơrael mơ̆ng bĕ: Kră Yang 'Bok Kei-Dei bơ̆n, Kră Yang minh đĕch, ưh kơ đei 'bar."
"You shall love the LORD your God with all your heart, with all your soul, and with all your strength.","Na lu iĕm athei đĭ jơhngơ̆m klơm klak, đĭ đon tơchĕng đĭ jơhngơ̆m pran 'mêm kơ Kră Yang 'Bok Kei-Dei iĕm."
"“And these words which I command you today shall be in your heart.","Lu iĕm athei chih răk lăm jơhngơ̆m lu nơ̆r mă inh đei bơtho lu iĕm năr âu."
"You shall teach them diligently to your children, and shall talk of them when you sit in your house, when you walk by the way, when you lie down, and when you rise up.","Athei adrin bơtho ăn dôm tơdrong noh kơ lu kon iĕm păng bơtho tơdrong âu kơplah sư oei lăm hnam, dah oei năm rok trong, dah wă tep, dah iung đơ̆ng tep."
"You shall bind them as a sign on your hand, and they shall be as frontlets between your eyes.","Ih athei chô̆ nơ̆r âu tơ kơkŏng ih, pơ̆n pơm tơdra 'bơ̆t klĕng ih wă kơ 'blŏk."
"You shall write them on the doorposts of your house and on your gates.","Ih athei chih răk nơ̆r âu tơ jrăng 'măng hnam ih păng tơ 'măng jang pơlei."
"“So it shall be, when the LORD your God brings you into the land of which He swore to your fathers, to Abraham, Isaac, and Jacob, to give you large and beautiful cities which you did not build","Layơ Kră Yang 'Bok Kei-Dei iĕm chông ba iĕm mơ̆t tơ dêh mă Sư đei pơkă pơkăm wă ăn kơ lu 'bok iĕm Abraham, Isăk păng Jakôp, wă ăn kơ iĕm, đei pơlei tih păng mơdrŏng mă lu iĕm ưh kơ đei man pơdơ̆ng."
"houses full of all good things, which you did not fill, hewn-out wells which you did not dig, vineyards and olive trees which you did not plant—when you have eaten and are full","Hnam oei 'bĕnh-'bang kơ mŭk tơmam 'lơ̆ng mă lu iĕm ưh kơ đei răt mong, lu sơlŭng đak mă lu iĕm ưh kơ đei sir, tơm hơmu păng 'long ôliwơ mă lu iĕm ưh kơ đei pơtăm, gô đei sa mah rơkah rơkai."
"then beware, lest you forget the LORD who brought you out of the land of Egypt, from the house of bondage.","Lu iĕm kơchăng bĕ kơdih 'nĕ hiơt kơ Kră Yang tơ'ngla chông tơlĕch iĕm đơ̆ng dêh Êyiptơ, đơ̆ng pơm đĭch."
"You shall fear the LORD your God and serve Him, and shall take oaths in His name.","Iĕm athei hli yom kơ Kră Yang 'Bok Kei-Dei iĕm bơ̆jang kơ Sư păng yua anăn Sư na pơkă pơkăm"
"You shall not go after other gods, the gods of the peoples who are all around you","'Nĕ kơ kiơ̆ lu yang nai, lu yang mă lu adrĕch adrung oei jum dăr kơ iĕm."
"(for the LORD your God is a jealous God among you), lest the anger of the LORD your God be aroused against you and destroy you from the face of the earth.","Yua kơ Kră Yang 'Bok Kei-Dei oei hơdai iĕm, jơ̆ Kră Yang 'Bok Kei-Dei băt gar, tơdah lu iĕm kơkuh kơ yang nai Kră Yang 'Bok Kei-Dei hil mĭl kơ iĕm păng Sư gô pơlôch tơhiong iĕm đơ̆ng kơpal teh âu"
"“You shall not tempt the LORD your God as you tempted Him in Massah.","'Nĕ kơ pơlong lăng Kră Yang 'Bok Kei-Dei iĕm, thoi iĕm đei pơlong lăng Sư tơ Masa."
"You shall diligently keep the commandments of the LORD your God, His testimonies, and His statutes which He has commanded you.","Athei kơchăng wei răk dôm lu nơ̆r Kră Yang tơtă păng nơ̆r Sư tơbăt, khôi juăt Sư mă inh đei bơtho ăn kơ iĕm."
"And you shall do what is right and good in the sight of the LORD, that it may be well with you, and that you may go in and possess the good land of which the LORD swore to your fathers","Athei pơm dôm tơdrong kiơ Kră Yang, khan 'lơ̆ng khan trŏ, na iĕm đei pŭn hiôk păng gơh mơ̆t tơ dêh 'lơ̆ng rŏ mă Kră Yang hlôi pơkă wă ăn kơ lu 'bok iĕm."
"to cast out all your enemies from before you, as the LORD has spoken.","Kră Yang gô puh lê̆ đĭ lu bơngai ayăt đơ̆ng anăp iĕm kư̆m thoi Sư đei pơkă boih."
"“When your son asks you in time to come, saying, ‘What is the meaning of the testimonies, the statutes, and the judgments which the LORD our God has commanded you?’","Ning-mônh, dah đei kon sâu iĕm jet: Dôm lu khôi juăt, tơdrong juăt păng nơ̆r tơtă 'nâu, mă Kră Yang 'Bok Kei-Dei lu bơ̆n tơtă wă khan kiơ?"
"then you shall say to your son: ‘We were slaves of Pharaoh in Egypt, and the LORD brought us out of Egypt with a mighty hand","Na iĕm gô tơl, sơ̆ lu bơ̆n pơm đĭch kơ Pharaôn tơ dêh Êyiptơ na Kră Yang đei yua ti pran kơtang Sư chông ba lu bơ̆n lĕch đơ̆ng dêh Êyiptơ ei"
"and the LORD showed signs and wonders before our eyes, great and severe, against Egypt, Pharaoh, and all his household.","Kră Yang đei pơm tơ'bôh boih dôm lu tơdra hlĭch păng mơsêh mơyang krưp dêh tơpă, pơrăm dêh Êyiptơ, Pharaôn păng đĭ lu yŏng mơng sư 'bơ̆t anăp bơ̆n."
"Then He brought us out from there, that He might bring us in, to give us the land of which He swore to our fathers.","Na Sư chông ba tơlĕch boih lu bơ̆n đơ̆ng dêh ei, Sư chông anhăk lu nhôn mơ̆t tơ dêh Sư mă pơkă wă ăn kơ 'bok lu bơ̆n; păng wă ăn kơ lu bơ̆n."
"And the LORD commanded us to observe all these statutes, to fear the LORD our God, for our good always, that He might preserve us alive, as it is this day.","Kră Yang đei bơtho khan kơ bơ̆n athei pơm kiơ̆ đĭ-đăng dôm tơdrong juăt âu păng băt hli yom kơ Kră Yang, wă kơ lu bơ̆n gơh đei hiôk-hian ling-lang păng oei arih thoi lu bơ̆n năr 'nâu."
"Then it will be righteousness for us, if we are careful to observe all these commandments before the LORD our God, as He has commanded us.’","Tơdah lu bơ̆n kơchăng pơm kiơ̆ đĭ lu nơ̆r tơtă âu đơ̆ng Kră Yang 'Bok Kei-Dei bơ̆n, na gơh jô̆ bơ̆n 'lơ̆ng tơpăt."
"“When the LORD your God brings you into the land which you go to possess, and has cast out many nations before you, the Hittites and the Girgashites and the Amorites and the Canaanites and the Perizzites and the Hivites and the Jebusites, seven nations greater and mightier than you","Layơ Kră Yang 'Bok Kei-Dei iĕm chông ba iĕm mơ̆t iŏk dêh mă Sư pơkă păng puh tơweh đĭ lu adrĕch đe 'bơ̆t anăp iĕm, noh lu kon pơlei Hêtit, kon pơlei Girgasit kon pơlei Amôrit, kon pơlei Kanaan, kon pơlei Pêrisit, kon pơlei Hêwit păng kon pơlei Jêbus, wă khan tơpơh adrĕch tih păng pran hloh kơ iĕm."
"and when the LORD your God delivers them over to you, you shall conquer them and utterly destroy them. You shall make no covenant with them nor show mercy to them.","Layơ Kră Yang 'Bok Kei-Dei jao lu adrĕch noh kơ iĕm păng iĕm blah pơrăm đĭ lu sư jei iĕm, kơplah noh iĕm athei pơlôch đĭ lu sư, 'nĕ kơ pơgơ̆p hơdai hăm lu sư păng kư̆m 'nĕ kơ mơnat kơ lu sư mơ̆n."
"Nor shall you make marriages with them. You shall not give your daughter to their son, nor take their daughter for your son.","Lu iĕm kư̆m 'nĕ kơ pơm pô̆ 'băn hăm lu sư, kư̆m 'nĕ kơ ăn kon drŏ-kăn iĕm oei kơ kon drŏ-nglo lu sư, kư̆m 'nĕ kơ iŏk oei kon drŏ-kăn lu sư ăn kơ kon drŏ-nglo iĕm."
"For they will turn your sons away from following Me, to serve other gods; so the anger of the LORD will be aroused against you and destroy you suddenly.","Yua kơ lu adrĕch 'nâu gô pơhlŭ kon drŏ-nglo ih, achăng lê̆ Inh, na awih awăn kơ lu yang nai, đơ̆ng noh kơnh Kră Yang gô hil mĭl kơ iĕm, na sư gô pơlôch ih hloi."
"But thus you shall deal with them: you shall destroy their altars, and break down their sacred pillars, and cut down their wooden images, and burn their carved images with fire.","Mă-lei 'nâu iĕm athei pơm kơ lu sư: Pơrăm lê̆ lu chơnang soi, teh pơchah lê̆ lu gơ̆ng pơm yang lu sư păng athei kăl tơpăk lê̆ yang Asêrim păng soh pơđĭ rup yang đơ̆ng sư man dah traih."
"“For you are a holy people to the LORD your God; the LORD your God has chosen you to be a people for Himself, a special treasure above all the peoples on the face of the earth.","Yua kơ iĕm jing minh adrĕch 'lơ̆ng rơgoh ăn kơ Kră Yang 'Bok Kei-Dei iĕm; Sư rơih iŏk iĕm đơ̆ng lu adrĕch kơpal teh đak âu. Wă kơ iĕm jing kon pơlei pơla Sư."
"The LORD did not set His love on you nor choose you because you were more in number than any other people, for you were the least of all peoples","Kră Yang 'mêm kơeng păng rơih iŏk lu iĕm ưh kơ sĭ yua kơ lu iĕm bơngai lơ hloh kơ adrĕch lu đe nai ôh. Tơpă lu iĕm tŏ sĕt hloh kơ lu adrĕch lu đe nai."
"but because the LORD loves you, and because He would keep the oath which He swore to your fathers, the LORD has brought you out with a mighty hand, and redeemed you from the house of bondage, from the hand of Pharaoh king of Egypt.","Mă-lei yua kơ Kră Yang 'mêm kơ lu iĕm păng wei nơ̆r pơkă hăm lu 'bok iĕm sơ̆, Kră Yang yua tơpang ti pran kơtang Sư dui lu iĕm lĕch hlôi đơ̆ng pơm đĭch păng dŏng pơklaih đơ̆ng tơpang ti Pharaôn, pơtao dêh Êyiptơ."
"“Therefore know that the LORD your God, He is God, the faithful God who keeps covenant and mercy for a thousand generations with those who love Him and keep His commandments","Thoi noh na iĕm athei băt kơnăl kơ Kră Yang 'Bok Kei-Dei iĕm, 'noh boih Kră Yang 'Bok Kei-Dei, wă khan Kră Yang 'Bok Kei-Dei tơpăt, wei tơdrong pơgơ̆p păng 'mêm truh tơ rơbâu jơhnơr kơ lu bơngai bu mă 'mêm kơ Sư păng wei răk dôm nơ̆r sư tơtă."
"and He repays those who hate Him to their face, to destroy them. He will not be slack with him who hates Him; He will repay him to his face.","Păng pơm 'mong kơ lu bơngai bu mă areh kơ Sư, na pơlôch pơđĭ lê̆ lu sư. Sư ưh kơ pơhiơ̆ ôh pơm kơ bơngai bu mă areh kơ Sư, Sư gô pơm plơ̆ hloi hăm lu bơngai sơngah kơ Sư."
"Therefore you shall keep the commandment, the statutes, and the judgments which I command you today, to observe them.","Thoi noh, iĕm athei kơchăng pơm kiơ̆ dôm nơ̆r tơtă, tơdrong juăt păng nơ̆r tơbăt, mă inh đei bơtho ăn kơ iĕm năr âu."
"“Then it shall come to pass, because you listen to these judgments, and keep and do them, that the LORD your God will keep with you the covenant and the mercy which He swore to your fathers.","Tơdah iĕm mơ̆ng păng pơm kiơ̆ dôm lu tơdrong juăt âu, Kră Yang 'Bok Kei-Dei iĕm gô wei nơ̆r pơgơ̆p păng tơdrong 'mêm mơnat mă Sư đei pơkă hăm lu 'bok iĕm sơ̆."
"And He will love you and bless you and multiply you; He will also bless the fruit of your womb and the fruit of your land, your grain and your new wine and your oil, the increase of your cattle and the offspring of your flock, in the land of which He swore to your fathers to give you.","Kră Yang sư 'mêm mơnat kơ iĕm, ăn tơdrong pŭn hiôk kơ iĕm ăn kơ lu kon sâu iĕm rai lơ hrôh ngôh; Sư gô ăn tơdrong pŭn hiôk kơ lu kon iĕm đơ̆ng blu pôih, ăn tơmam đơ̆ng teh, ăn phe 'ba, hơ'bo, plei hơmu păng đak rơmă plei 'long ôliwơ kơ iĕm, ăn rơmo, triu rai lơ lăm teh đak, mă sư đei pơkă pơkăm boih hăm 'bok iĕm, wă ăn kơ iĕm."
"You shall be blessed above all peoples; there shall not be a male or female barren among you or among your livestock.","Lu iĕm gô đei pŭn hiôk hloh kơ lu adrĕch nai, lăm lu iĕm gô ưh kơ đei bơngai bu mă hơwŏng, drŏ-nglo dah drŏ-kăn, tơno dah akăn lăm sem dơrong iĕm."
"And the LORD will take away from you all sickness, and will afflict you with none of the terrible diseases of Egypt which you have known, but will lay them on all those who hate you.","Kră Yang huay ăn kơ iĕm tơdrong jĭ jăn păng tơdrong jĭ apoh đơ̆ng dêh Êyiptơ mă-lei Sư gô ăn tơdrong jĭ noh truh kơ lu bơngai mă areh kơ ih."
"Also you shall destroy all the peoples whom the LORD your God delivers over to you; your eye shall have no pity on them; nor shall you serve their gods, for that will be a snare to you.","Iĕm athei pơrăm lê̆ đĭ lu adrĕch mă Kră Yang 'Bok Kei-Dei iĕm jao ăn kơ iĕm boih kư̆m 'nĕ kơ mơnat kơ lu sư păng kư̆m 'nĕ kơ kơkuh kơ lu yang sư; yua kơ tơdrong noh gô pơm hơđong hơ'năk kơ iĕm."
"“If you should say in your heart, ‘These nations are greater than I; how can I dispossess them?’","Lu iĕm 'nĕ kơ khan lăm jơhngơ̆m iĕm: Lu adrĕch 'nâu lơ pran hloh kơ bơ̆n, liơ bơ̆n gơh kĕ puh tơweh lê̆ lu sư?"
"you shall not be afraid of them, but you shall remember well what the LORD your God did to Pharaoh and to all Egypt","'Nĕ kơ hli kơ lu sư, mă-lei iĕm athei 'blŏk dôm tơdrong kiơ, mă Kră Yang 'Bok Kei-Dei iĕm đei pơm boih kơ Pharaôn păng đĭ dêh Êyiptơ."
"the great trials which your eyes saw, the signs and the wonders, the mighty hand and the outstretched arm, by which the LORD your God brought you out. So shall the LORD your God do to all the peoples of whom you are afraid.","Dôm tơdrong pơlong lăng tih dêh măt lu iĕm 'bôh boih, dôm lu tơdrong mơsêh tih hlĭch chrơp, tơpang ti mơsêh, pran kơtang Kră Yang 'Bok Kei-Dei iĕm đei chông tơlĕch iĕm đơ̆ng dêh Êyiptơ boih. Kră Yang 'Bok Kei-Dei iĕm kư̆m gô pơm kơ đĭ-đăng lu adrĕch mă iĕm hli noh."
"Moreover the LORD your God will send the hornet among them until those who are left, who hide themselves from you, are destroyed.","Na Kră Yang 'Bok Kei-Dei iĕm gô wơh ong năm druh sôch lu sư, dĭng mă lu bơngai kơdâu ôn, kư̆m pơlôch pơrăm đĭ lu sư."
"You shall not be terrified of them; for the LORD your God, the great and awesome God, is among you.","'Nĕ hli tơrơ kơ lu sư; yua kơ Kră Yang 'Bok Kei-Dei iĕm oei hơdai iĕm, noh jơ̆ Kră Yang 'Bok Kei-Dei mă pran kơtang hloh păng trŏ kơ hli."
"And the LORD your God will drive out those nations before you little by little; you will be unable to destroy them at once, lest the beasts of the field become too numerous for you.","Kră Yang 'Bok Kei-Dei iĕm gô puh lê̆ adrĕch 'nâu 'bơ̆t anăp iĕm 'net 'net; iĕm ưh kơ gơh pơlôch lu sư minh 'măng tăm ôh, kơnh hli kơ sem bri rai lơ na pơrăm iĕm dơ̆ng"
"But the LORD your God will deliver them over to you, and will inflict defeat upon them until they are destroyed.","Mă-lei Kră Yang 'Bok Kei-Dei iĕm gô jao lu sư kơ iĕm păng gô pơm kơ lu sư đei tơdrong hli rŭng răng tih, dĭng truh layơ mă lu sư lôch hiong đĭ."
"And He will deliver their kings into your hand, and you will destroy their name from under heaven; no one shall be able to stand against you until you have destroyed them.","Sư gô pơjao lu pơtao lăm tơpang ti iĕm, na iĕm gô sŭt đĭ anăn lu sư đơ̆ng ala teh âu; ưh kơ đei bơngai bu kĕ dơ̆ng 'bơ̆t anăp iĕm, dĭng truh tơ iĕm pơlôch đĭ lu sư."
"You shall burn the carved images of their gods with fire; you shall not covet the silver or gold that is on them, nor take it for yourselves, lest you be snared by it; for it is an abomination to the LORD your God.","Iĕm athei soh pơđĭ lu rup yang lu sư. 'Nĕ kơ hưch ham, 'nĕ kơ iŏk kơdih hu dah maih đơ̆ng lăm lu sư man rup noh, kơnh hli kơ iĕm 'leh hơđong; yua kơ tơmam 'noh yua kơ tơmam noh Kră Yang 'Bok Kei-Dei areh dêh."
"Nor shall you bring an abomination into your house, lest you be doomed to destruction like it. You shall utterly detest it and utterly abhor it, for it is an accursed thing.","'Nĕ kơ chĕp ba tơmơ̆t lăm hnam iĕm tơmam mă trŏ areh dêh noh, kơnh hli kơ iĕm wang dai lôch răm. Iĕm athei lăng areh krưp, yua kơ tơmam noh trŏ kơ wă pơrăm."
"“Every commandment which I command you today you must be careful to observe, that you may live and multiply, and go in and possess the land of which the LORD swore to your fathers.","Lu iĕm athei kơchăng pơm kiơ̆ bĕ đĭ dôm nơ̆r tơtă mă đơ̆ng inh roi ăn kơ lu iĕm năr âu, wă kơ lu iĕm arih, gơh pơjing băl rai lơ, na mơ̆t iŏk dêh mă Kră Yang đei pơkă pơkăm hăm lu 'bok iĕm sơ̆."
"And you shall remember that the LORD your God led you all the way these forty years in the wilderness, to humble you and test you, to know what was in your heart, whether you would keep His commandments or not.","Athei 'blŏk kơ đĭ-đăng trong mă Kră Yang 'Bok Kei-Dei iĕm chông anhăk ba iĕm lăm puăn-jĭt sơnăm kơ 'nâu tơ lăm char glă pơmat-tat, wă pơlong iĕm, wă kơ băt iĕm hăm đei wei răk dôm nơ̆r Sư tơtă dah ưh."
"So He humbled you, allowed you to hunger, and fed you with manna which you did not know nor did your fathers know, that He might make you know that man shall not live by bread alone; but man lives by every word that proceeds from the mouth of the LORD.","Sư ăn kơ iĕm pơngot 'me rong iĕm ăn kơ iĕm sa mana mă iĕm păng lu yă 'bok kư̆m tam mă biơh băt, wă bơtho iĕm băt, kon bơngai arih ưh kơ trŏ arih đơ̆ng tơmam sa đĕch ôh, mă-lei kon bơngai arih đơ̆ng nơ̆r Kră Yang."
"Your garments did not wear out on you, nor did your foot swell these forty years.","Lăm puăn-jĭt sơnăm hơbĕn iĕm ao ưh kơ hiah jơ̆ng iĕm kư̆m huay kơ pơ'ngeh."
"You should know in your heart that as a man chastens his son, so the LORD your God chastens you.","Iĕm athei băt kơdih, Kră Yang 'Bok Kei-Dei iĕm, teh bơtho kư̆m thoi 'Bă teh bơtho kon drŏ-nglo sư kơdih."
"“Therefore you shall keep the commandments of the LORD your God, to walk in His ways and to fear Him.","Hli yom bĕ kơ Kră Yang 'Bok Kei-Dei iĕm, wei răk dôm nơ̆r Sư tơtă, yak năm kiơ̆ trong Sư"
"For the LORD your God is bringing you into a good land, a land of brooks of water, of fountains and springs, that flow out of valleys and hills","Yua kơ Kră Yang 'Bok Kei-Dei wă gô chông ba iĕm mơ̆t tơ dêh char 'lơ̆ng, đei lơ đak glung, đei đak krong, đak mơlĕch ro lăm thŭng thong păng tơ kơpal kông groi."
"a land of wheat and barley, of vines and fig trees and pomegranates, a land of olive oil and honey","Dêh noh đei 'ba mi, 'ba tơ'bâu, plei hơmu, 'long hơra, plei gărnăt, đak rơmă plei 'long ôliwơ păng đak sut"
"a land in which you will eat bread without scarcity, in which you will lack nothing; a land whose stones are iron and out of whose hills you can dig copper.","Dêh noh đei tơmam sa mah rơkah rơkai; ưh kơ đei kơ'bah kiơ. Dêh noh đei tơmo bơsei păng đơ̆ng lăm kông iĕm gô sir iŏk kong"
"When you have eaten and are full, then you shall bless the LORD your God for the good land which He has given you.","Mưh iĕm sŏng sa phĭ mah rơkah rơkai, iĕm gô bơnê ư-ang kơ Kră Yang 'Bok Kei-Dei iĕm, yua kơ teh đak 'lơ̆ng mă đơ̆ng Sư ăn boih kơ iĕm."
"“Beware that you do not forget the LORD your God by not keeping His commandments, His judgments, and His statutes which I command you today","Athei kơchăng bĕ, 'nĕ hiơt kơ Kră Yang 'Bok Kei-Dei, wei răk dôm nơ̆r Sư tơtă, nơ̆r Sư tơbăt păng khôi juăt Sư mă đơ̆ng inh bơtho lu iĕm năr 'nâu."
"lest—when you have eaten and are full, and have built beautiful houses and dwell in them","Hli kơ gô sŏng sa phĭ mah rơkah rơkai boih, pơm hnam 'lơ̆ng rŏ, đei anih oei kơjăp boih"
"and when your herds and your flocks multiply, and your silver and your gold are multiplied, and all that you have is multiplied","păng tơdah rơmo triu chek lar roi lơ, hu, maih păng mŭk tơmam rai tŏk boih"
"when your heart is lifted up, and you forget the LORD your God who brought you out of the land of Egypt, from the house of bondage","Athei kơchăng 'nĕ kơ pơang păng 'nĕ hiơt kơ Kră Yang 'Bok Kei-Dei iĕm, Tơ'ngla chông ba iĕm lĕch đơ̆ng dêh Êyiptơ, lĕch đơ̆ng pơm đĭch."
"who led you through that great and terrible wilderness, in which were fiery serpents and scorpions and thirsty land where there was no water; who brought water for you out of the flinty rock","Kră Yang chông ba iĕm rok char glă să pă băt krưp dêh, đei 'bih tang, hơguăt, teh hrĕng kro, ưh kơ đei đak ôh, Sư ăn đak lĕch đơ̆ng tơmo arăk tơpă."
"who fed you in the wilderness with manna, which your fathers did not know, that He might humble you and that He might test you, to do you good in the end","Lăm char glă Sư boih wei rong ăn kơ iĕm sa 'bĕng mana, mă lu 'bok iĕm tam lah băt, ăn kơ lu iĕm pơmat-tat wă pơlong lăng iĕm tuch-luch ăn pŭn hiôk kơ lu iĕm."
"then you say in your heart, ‘My power and the might of my hand have gained me this wealth.’","Kơchăng bĕ, 'nĕ chă pơma lăm jơhngơ̆m khan: Noh yua kơ đơ̆ng tơdrong hơgei păng pran kơtang tơpang ti inh na mă gơh đei dôm mŭk tơmam mơdrŏng 'nâu."
"“And you shall remember the LORD your God, for it is He who gives you power to get wealth, that He may establish His covenant which He swore to your fathers, as it is this day.","Iĕm athei 'blŏk kơ Kră Yang 'Bok Kei-Dei iĕm, noh jơ̆ đơ̆ng Sư ăn kơ iĕm jing mơdrŏng; wă pơsĭt tơdrong pơgơ̆p Sư pơkă pơkăm hăm 'bok iĕm sơ̆."
"Then it shall be, if you by any means forget the LORD your God, and follow other gods, and serve them and worship them, I testify against you this day that you shall surely perish.","Tơdah iĕm hiơt kơ Kră Yang 'Bok Kei-Dei iĕm, na kiơ̆ lu yang nai, bơ̆jang păng drap kơkuh kơ lu yang ei, inh khan tơpă năr âu. Lu iĕm gô lôch hiong đĭ!"
"As the nations which the LORD destroys before you, so you shall perish, because you would not be obedient to the voice of the LORD your God.","Kră Yang pơlôch pơrăm đĭ lu adrĕch nai 'bơ̆t anăp lu iĕm thoi yơ. Sư kư̆m pơlôch pơrăm lu iĕm thoi noh mơ̆n yua kơ lu iĕm ưh kơ wă mơ̆ng kiơ̆ nơ̆r Kră Yang 'Bok Kei-Dei lu iĕm ôh."
"“Hear, O Israel: You are to cross over the Jordan today, and go in to dispossess nations greater and mightier than yourself, cities great and fortified up to heaven","Ơ kon pơlei Isơrael, mơ̆ng bĕ! Lu iĕm wă tŏk kơ Krong Jôrđăn, wă mơ̆t tơblah puh tơweh lu adrĕch tih păng pran hloh kơ iĕm pơlei tih đei dur kơjung kơjăp truh tơ plĕnh."
"a people great and tall, the descendants of the Anakim, whom you know, and of whom you heard it said, ‘Who can stand before the descendants of Anak?’","Lu adrĕch bơngai tih kơjung, pran kon sâu Anakim, mă iĕm băt boih păng iĕm đei kơtơ̆ng đe roi khan: Bơngai bu gơh kĕ dơ̆ng 'bơ̆t anăp kon sâu Anak?"
"Therefore understand today that the LORD your God is He who goes over before you as a consuming fire. He will destroy them and bring them down before you; so you shall drive them out and destroy them quickly, as the LORD has said to you.","Mă-lei iĕm athei băt tơpă: Kră Yang 'Bok Kei-Dei iĕm năm adrol kơ iĕm, nhen thoi pla ŭnh khơ̆ng dơhlông sa, Kră Yang boih Sư gô pơlôch pơrăm lu sư. Pơm kơ lu sư chu thuơ, lu iĕm gô pơlôch lu sư 'mônh đĕch, thoi Kră Yang đei pơkă hăm lu iĕm."
"“Do not think in your heart, after the LORD your God has cast them out before you, saying, ‘Because of my righteousness the LORD has brought me in to possess this land’; but it is because of the wickedness of these nations that the LORD is driving them out from before you.","Kơplah Kră Yang 'Bok Kei-Dei, blah puh lê̆ lu sư 'bơ̆t anăp iĕm, iĕm 'nĕ kơ tơchĕng khan: Noh yua kơ đơ̆ng tơdrong 'lơ̆ng tơpăt bơ̆n na mă Kră Yang chông bơ̆n mơ̆t iŏk dêh noh mă tơpă yua kơ đơ̆ng tơdrong yoch kơnê̆ adrĕch âu, na Kră Yang blah puh lu sư đơ̆ng anăp iĕm."
"It is not because of your righteousness or the uprightness of your heart that you go in to possess their land, but because of the wickedness of these nations that the LORD your God drives them out from before you, and that He may fulfill the word which the LORD swore to your fathers, to Abraham, Isaac, and Jacob.","Iĕm mơ̆t iŏk dêh đơ̆ng lu adrĕch âu ưh kơ sĭ yua kơ đơ̆ng tơdrong iĕm pơm 'lơ̆ng tơpăt ôh, dah kiơ̆ tơnăp ưh ôh, mă-lei yua kơ đơ̆ng tơdrong yoch kơnê̆ lu sư, na Kră Yang 'Bok Kei-Dei blah puh lê̆ lu sư đơ̆ng anăp iĕm, wă pơsĭt kơ nơ̆r sư pơkă pơkăm hăm lu 'bok iĕm Abraham, Isăk păng Jakôp."
"Therefore understand that the LORD your God is not giving you this good land to possess because of your righteousness, for you are a stiff-necked people.","Thoi noh, iĕm athei băt; ưh kơ sĭ yua kơ đơ̆ng tơdrong 'lơ̆ng tơpăt iĕm, mă Kră Yang 'Bok Kei-Dei ăn kơ iĕm gơh iŏk teh đak 'lơ̆ng 'nâu; lu iĕm jơ̆ minh adrĕch arăng kơ̆l."
"“Remember! Do not forget how you provoked the LORD your God to wrath in the wilderness. From the day that you departed from the land of Egypt until you came to this place, you have been rebellious against the LORD.","Iĕm athei 'blŏk, 'nĕ kơ hiơt lu iĕm hlôi tơblĕk Kră Yang 'Bok Kei-Dei tơ lăm char glă, đơ̆ng năr iĕm lĕch hlôi kơ dêh Êyiptơ truh tơ năr 'nâu, iĕm ling-lang blah pơm plơ̆ kơ Kră Yang."
"Also in Horeb you provoked the LORD to wrath, so that the LORD was angry enough with you to have destroyed you.","Tơ Hôrêp lu iĕm kư̆m hlôi tơblĕk Kră Yang; na Sư blĕk hil dĭng mah Sư wă pơlôch pơđĭ lu iĕm"
"When I went up into the mountain to receive the tablets of stone, the tablets of the covenant which the LORD made with you, then I stayed on the mountain forty days and forty nights. I neither ate bread nor drank water.","Kơplah inh năm tŏk tơ kông iŏk 'bar hlak tơmo lat, 'bar hlak tơmo tơdrong pơgơ̆p mă Kră Yang hlôi pơgơ̆p hăm lu iĕm, inh oei tơ kơpal kông puăn-jĭt năr păng puăn-jĭt măng; ưh kơ sŏng sa kư̆m ưh kơ nhă đak"
"Then the LORD delivered to me two tablets of stone written with the finger of God, and on them were all the words which the LORD had spoken to you on the mountain from the midst of the fire in the day of the assembly.","na Kră Yang pơjao ăn kơ inh 'bar hlak tơmo lat, đơ̆ng hơnglâu ti Kră Yang 'Bok Kei-Dei chih 'mơ̆i; đei tôm dôm lu nơ̆r mă Kră Yang pơma đơ̆ng lăm tŏk-bŏk ŭnh tơ kơpal kông, lăm năr iĕm oei akŭm."
"And it came to pass, at the end of forty days and forty nights, that the LORD gave me the two tablets of stone, the tablets of the covenant.","Tôm puăn-jĭt năr păng puăn-jĭt măng boih, Kră Yang pơjao ăn kơ inh 'bar hlak tơmo lat, 'bar hlak tơmo tơdrong pơgơ̆p."
"“Then the LORD said to me, ‘Arise, go down quickly from here, for your people whom you brought out of Egypt have acted corruptly; they have quickly turned aside from the way which I commanded them; they have made themselves a molded image.’","Kră Yang khan kơ inh; iung bĕ iĕm, jur mă tĕnh tĕnh, yua kơ lu kon pơlei mă ih chông ba lu sư lĕch đơ̆ng dêh Êyiptơ pơm yoch răm boih; 'nao lăp 'biơ̆ đĕch weh achăng lê̆ trong đơ̆ng Inh bơtho tơtă kơ lu sư; lu sư tuh hling minh pôm rup yang!"
"“Furthermore the LORD spoke to me, saying, ‘I have seen this people, and indeed they are a stiff-necked people.","Kră Yang khan kơ inh: Inh 'bôh boih kon pơlei 'nâu, jơ̆ minh adrĕch arăng kơ̆l."
"Let Me alone, that I may destroy them and blot out their name from under heaven; and I will make of you a nation mightier and greater than they.’","Lê̆ Inh pơlôch pơđĭ lu sư păng sŭt lê̆ anăn lu sư đơ̆ng lăm teh đak âu, đơ̆ng noh inh gô pơm ăn kơ ih jing minh adrĕch pran kơtang păng lơ kơdrâ̆m hloh kơ lu sư."
"“So I turned and came down from the mountain, and the mountain burned with fire; and the two tablets of the covenant were in my two hands.","Inh hăt hot jur đơ̆ng kông, kông ŭnh oei sa; 'bar pah tơpang ti inh chĕp 'bar hlak tơmo lat tơdrong pơgơ̆p."
"And I looked, and behold, you had sinned against the LORD your God—had made for yourselves a molded calf! You had turned aside quickly from the way which the LORD had commanded you.","Inh lăng 'bôh lu iĕm pơm yoch blah Kră Yang 'Bok Kei-Dei lu iĕm, 'nao lăp 'biơ̆ đĕch lu iĕm weh achăng lê̆ trong Kră Yang bơtho pơkă, tuh man pơm kơdih iĕm minh pôm rup kon rơmo."
"Then I took the two tablets and threw them out of my two hands and broke them before your eyes.","Inh chĕp 'bar hlak tơmo lat noh, klơ̆m lê̆ 'bar hlak tơmo lat noh pơchah hĕch 'bơ̆t anăp lu iĕm."
"And I fell down before the LORD, as at the first, forty days and forty nights; I neither ate bread nor drank water, because of all your sin which you committed in doing wickedly in the sight of the LORD, to provoke Him to anger.","Yua kơ lu iĕm pơm kơnê̆, pơm tơdrong yoch tih 'bơ̆t anăp Kră Yang che bơle tơblĕk Sư, na inh drap kơkuh 'bơ̆t anăp Kră Yang lăm puăn-jĭt năr păng puăn-jĭt măng thoi adrol ki, ưh kơ đei sŏng sa păng ưh kơ đei nhă."
"For I was afraid of the anger and hot displeasure with which the LORD was angry with you, to destroy you. But the LORD listened to me at that time also.","Inh hli kơ Kră Yang blĕk hil mĭl dĭng mah Sư wă pơlôch pơgoh lu iĕm: Mă-lei Kră Yang oei mơ̆ng nơ̆r inh mơ̆n."
"And the LORD was very angry with Aaron and would have destroyed him; so I prayed for Aaron also at the same time.","Kră Yang kư̆m blĕk hil dêh kơ Arôn, mah truh kơ wă pơlôch sư; inh kư̆m krao khan ăn kơ Arôn lăm kơplah noh."
"Then I took your sin, the calf which you had made, and burned it with fire and crushed it and ground it very small, until it was as fine as dust; and I threw its dust into the brook that descended from the mountain.","Đơ̆ng noh inh iŏk tơmam, rup kon rơmo mă lu iĕm pơm păng soh lê̆ lăm ŭnh, teh pơhĕch lê̆, dĭng thoi 'mui teh; đơ̆ng noh inh tuh hŭt lê̆ 'mui noh lăm glung đak ro đơ̆ng kông."
"“Also at Taberah and Massah and Kibroth Hattaavah you provoked the LORD to wrath.","Lu iĕm kư̆m đei pơm tơblĕk Kră Yang tơ Tabêra, tơ Masa păng tơ Kirôt, Hatawa."
"Likewise, when the LORD sent you from Kadesh Barnea, saying, ‘Go up and possess the land which I have given you,’ then you rebelled against the commandment of the LORD your God, and you did not believe Him nor obey His voice.","Kơplah Kră Yang athei lu iĕm weh đơ̆ng Kades Barnêa, pơkă khan: Năm iŏk bĕ dêh mă Inh ăn kơ lu iĕm, mă-lei lu iĕm blah plơ̆ Kră Yang 'Bok Kei-Dei lu iĕm tơtă, ưh kơ lui kơ Sư păng ưh kơ chu mơ̆ng kiơ̆ nơ̆r Sư ôh."
"You have been rebellious against the LORD from the day that I knew you.","Đơ̆ng năr inh băt kơ lu iĕm truh dang ei inh 'bôh lu iĕm ling-lang pơma blah Kră Yang."
"“Thus I prostrated myself before the LORD; forty days and forty nights I kept prostrating myself, because the LORD had said He would destroy you.","Thoi noh Kră Yang khan Sư wă pơlôch đĭ lu iĕm. Na inh đei drap bon kơkuh 'bơ̆t anăp Kră Yang lăm puăn-jĭt năr păng puăn-jĭt măng boih."
"Therefore I prayed to the LORD, and said: ‘O Lord GOD, do not destroy Your people and Your inheritance whom You have redeemed through Your greatness, whom You have brought out of Egypt with a mighty hand.","Inh krao khan apinh thoi âu: Ơ Kră Yang mơsêh mơyang, apinh Ih 'nĕ kơ pơlôch kon pơlei Ih, noh jơ̆ tơmam Ih, đei dŏng pơklaih lu sư chông ba lu sư lĕch hlôi boih đơ̆ng dêh Êyiptơ hăm tơpang ti mơsêh pran kơtang Ih."
"Remember Your servants, Abraham, Isaac, and Jacob; do not look on the stubbornness of this people, or on their wickedness or their sin","Apinh Ih 'blŏk kơ lu đĭch đam Ih, Abraham, Isăk păng Jakôp; păng 'nĕ pă jô̆ dôm tơdrong kơ chu arăng kơ̆l, tơdrong yoch kơnê̆ lu kon pơlei 'nâu."
"lest the land from which You brought us should say, “Because the LORD was not able to bring them to the land which He promised them, and because He hated them, He has brought them out to kill them in the wilderness.”","Tơdah ưh lei kon pơlei dêh Êyiptơ gô khan; Kră Yang ưh kơ chông ba lu kon pơlei noh wă mơ̆t tơ dêh Sư pơkă, yua kơ Sư areh kơ lu sư, na chông wă pơlôch lu sư tơ lăm char glă."
"Yet they are Your people and Your inheritance, whom You brought out by Your mighty power and by Your outstretched arm.’","Kon pơlei pơla âu jơ̆ kon pơlei Ih păng tơmam Ih, lu bơngai mă Ih hlôi yua tơdrong mơsêh pran kơtang tih chông tơlĕch lu sư đơ̆ng dêh Êyiptơ."
"“At that time the LORD said to me, ‘Hew for yourself two tablets of stone like the first, and come up to Me on the mountain and make yourself an ark of wood.","Kơplah noh Kră Yang khan kơ inh: Ih athei man 'bar hlak tơmo lat thoi 'bar hlak tơmo lat adrol ki păng năm tŏk tơ Inh tơ kơpal kông ti; ih kư̆m athei pơm minh pôm hom păng tơ̆r."
"And I will write on the tablets the words that were on the first tablets, which you broke; and you shall put them in the ark.’","Inh gô chih tơ kơpal 'bar hlak tơmo lat noh dôm nơ̆r Inh đei chih tơ 'bar hlak tơmo lat adrol ki mă ih teh pơchah lê̆ boih, đơ̆ng noh tah 'bar hlak tơmo lat âu lăm hom."
"“So I made an ark of acacia wood, hewed two tablets of stone like the first, and went up the mountain, having the two tablets in my hand.","Thoi noh inh pơm minh pôm hom păng 'long keo pơm 'bar hlak tơmo lat thoi 'bar hlak tơmo lat adrol ki, đơ̆ng noh năm tŏk tơ kông, chĕp 'bar hlak tơmo lat noh"
"And He wrote on the tablets according to the first writing, the Ten Commandments, which the LORD had spoken to you in the mountain from the midst of the fire in the day of the assembly; and the LORD gave them to me.","Kră Yang sư chih tơ kơpal 'bar hlak tơmo noh nơ̆r sư đei chih thoi adrol ki, mă mơjĭt Khôi juăt tơtă mă Kră Yang pơma kơ lu iĕm đơ̆ng lăm ŭnh tơ kơpal kông, lăm năr iĕm akŭm. Đơ̆ng noh Kră Yang pơjao ăn tơmo lat kơ inh."
"Then I turned and came down from the mountain, and put the tablets in the ark which I had made; and there they are, just as the LORD commanded me.”","Inh jur wih đơ̆ng kông, tah lê̆ 'bar hlak tơmo lat noh tơ lăm hom mă đêl inh pơm păng lê̆ 'bar hlak tơmo lat tơ noh truh dang ei, kiơ̆ thoi Kră Yang pơkă kơ inh boih."
"(Now the children of Israel journeyed from the wells of Bene Jaakan to Moserah, where Aaron died, and where he was buried; and Eleazar his son ministered as priest in his stead.","Kon pơlei Isơrael năm đơ̆ng sơlŭng đak Jakan truh tơ Mêsêra; Arôn lôch păng 'bŭ tơ noh, Êlêasar kon drŏ-nglo sư, bơ̆jang pơm 'bok soi tơm tơplih kơ sư."
"From there they journeyed to Gudgodah, and from Gudgodah to Jotbathah, a land of rivers of water.","Đơ̆ng noh kon pơlei Isơrael năm truh tơ Gutgôđa đơ̆ng Gutgôđa truh tơ Jôtbata, jơ̆ dêh mă đei lơ đak glung."
"At that time the LORD separated the tribe of Levi to bear the ark of the covenant of the LORD, to stand before the LORD to minister to Him and to bless in His name, to this day.","Kơplah noh, Kră Yang klah lê̆ adrĕch Lêwi pha, wă tung hom pơgơ̆p Kră Yang dơ̆ng 'bơ̆t anăp Kră Yang wă bơ̆jang pơm 'bok soi kơ Sư păng yua anăn Kră Yang sơkat pŭn hiôk ăn kơ kon pơlei. Truh tơ dang ei"
"Therefore Levi has no portion nor inheritance with his brethren; the LORD is his inheritance, just as the LORD your God promised him.)","Thoi noh lu bơngai Lêwi ưh kơ đei teh jang sa hơdai hăm lu 'nhŏng oh lu sư, Kră Yang boih jơ̆ tơmam lu sư, kiơ̆ thoi Kră Yang đei khan boih hăm lu sư."
"“As at the first time, I stayed in the mountain forty days and forty nights; the LORD also heard me at that time, and the LORD chose not to destroy you.","Inh oei tơ kơpal kông lăm puăn-jĭt năr păng puăn-jĭt măng kư̆m thoi adrol ki, na Kră Yang mơ̆ng nơ̆r inh; lăp đon ưh pă wă pơlôch iĕm"
"Then the LORD said to me, ‘Arise, begin your journey before the people, that they may go in and possess the land which I swore to their fathers to give them.’","Kră Yang khan kơ inh: Iung bĕ, năm adrol kơ kon pơlei, mơ̆t iŏk dêh mă Inh đei pơkă pơkăm hăm 'bok lu sư."
"“And now, Israel, what does the LORD your God require of you, but to fear the LORD your God, to walk in all His ways and to love Him, to serve the LORD your God with all your heart and with all your soul","Ơ bơngai Isơrael, dang ei Kră Yang 'Bok Kei-Dei iĕm tơtă athei pơm kiơ? Athei băt hli yom kơ Kră Yang 'Bok Kei-Dei iĕm, yak kiơ̆ đĭ trong Sư, 'mêm kơ Sư păng bơ̆jang kơ Kră Yang 'Bok Kei-Dei iĕm hăm đĭ jơhngơ̆m, đĭ bơhngol iĕm"
"and to keep the commandments of the LORD and His statutes which I command you today for your good?","wei răk khôi juăt păng nơ̆r tơtă Kră Yang mă inh đei bơtho ăn kơ lu iĕm năr 'nâu, wă kơ lu iĕm đei pŭn hiôk?"
"Indeed heaven and the highest heavens belong to the LORD your God, also the earth with all that is in it.","Lu plĕnh păng lu tăl plĕnh kơjung hloh, teh păng dôm tơmam kơpal teh noh jơ̆ đơ̆ng Kră Yang 'Bok Kei-Dei."
"The LORD delighted only in your fathers, to love them; and He chose their descendants after them, you above all peoples, as it is this day.","Noh boih Kră Yang 'mêm kơ 'bok lu iĕm, Sư rơih iŏk iĕm đơ̆ng lăm lu kon pơlei nai. Thoi lu iĕm năr âu."
"Therefore circumcise the foreskin of your heart, and be stiff-necked no longer.","Na lu iĕm, athei băt hli yom kơ Kră Yanga 'nĕ pă arăng kơ̆l dơ̆ng."
"For the LORD your God is God of gods and Lord of lords, the great God, mighty and awesome, who shows no partiality nor takes a bribe.","Yua kơ Kră Yang 'Bok Kei-Dei lu iĕm jơ̆ Kră Yang 'Bok Kei-Dei kơ lu yang păng yŏng kơ đĭ-đăng lu yŏng, wă khan Kră Yang 'Bok Kei-Dei Tih Hloh, mơsêh mơyang păng trŏ kơ hli yom. Sư ưh kơ pơdê bơngai bu, kư̆m ưh kơ đei pơgâm sa bu."
"He administers justice for the fatherless and the widow, and loves the stranger, giving him food and clothing.","Sư tơgŭm lu bơngai mơti păng bơngai adro po, 'mêm mơnat kơ bơngai tơmoi, ăn tơmam sa păng hơbĕn ao kơ lu sư."
"Therefore love the stranger, for you were strangers in the land of Egypt.","Lu iĕm athei 'mêm mơnat kơ lu bơngai tơmoi yua kơ lu iĕm kư̆m jing bơngai tơmoi lăm dêh Êyiptơ."
"You shall fear the LORD your God; you shall serve Him, and to Him you shall hold fast, and take oaths in His name.","Iĕm athei băt hli yom kơ Kră Yang 'Bok Kei-Dei iĕm, bơ̆jang kơ Sư, oei kơjăp lăm Sư păng yua anăn Sư pơkă pơkăm."
"He is your praise, and He is your God, who has done for you these great and awesome things which your eyes have seen.","Sư boih mă Tơ'ngla lu iĕm hơri ư-ang păng Sư boih Kră Yang 'Bok Kei-Dei iĕm Tơ'ngla hlôi pơm dôm tơdrong pran kơtang tih păng krưp, mă măt lu iĕm 'bôh boih."
"Your fathers went down to Egypt with seventy persons, and now the LORD your God has made you as the stars of heaven in multitude.","Kơplah 'bok lu iĕm jur tơ dêh Êyiptơ, đei lăp tơpơh-jĭt 'nu đĕch; mă dang ei, Kră Yang 'Bok Kei-Dei ăn kơ iĕm lơ thoi sơnglŏng tơ kơpal plĕnh ti."
"“Therefore you shall love the LORD your God, and keep His charge, His statutes, His judgments, and His commandments always.","Iĕm athei băt 'mêm yom kơ Kră Yang 'Bok Kei-Dei ling-lang păng athei wei răk dôm tơdrong juăt Sư, nơ̆r Sư athei păng nơ̆r Sư tơtă."
"Know today that I do not speak with your children, who have not known and who have not seen the chastening of the LORD your God, His greatness and His mighty hand and His outstretched arm","Năr 'nâu, lu iĕm athei băt inh ưh kơ đei pơma bơtho kơ lu kon hơ'lơ̆p iĕm ôh, yua kơ lu sư ưh kơ tam băt păng kư̆m ưh tam 'bôh. Tam mă kơtơ̆ng lu nơ̆r bơtho khan đơ̆ng Kră Yang 'Bok Kei-Dei lu iĕm, tơdrong 'lơ̆ng tơpăt Sư, ti mơsêh pran kơtang tih Sư."
"His signs and His acts which He did in the midst of Egypt, to Pharaoh king of Egypt, and to all his land","Dôm tơdrong mơsêh hlĭch păng tơdrong Sư pơm boih kơ dêh Êyiptơ, kơ Pharaôn, pơtao Êyiptơ păng đĭ kon pơlei lăm dêh sư"
"what He did to the army of Egypt, to their horses and their chariots: how He made the waters of the Red Sea overflow them as they pursued you, and how the LORD has destroyed them to this day","dôm tơdrong Sư pơm boih kơ linh Êyiptơ lu hao aseh păng gre aseh Êyiptơ, kơplah lu sư druh 'moi iĕm, na Kră Yang ăn kơ đak dơsĭ 'Brê lơ̆p pơrăm lê̆ lu sư."
"what He did for you in the wilderness until you came to this place","Kon sâu lu iĕm kư̆m ưh kơ 'bôh tơdrong Sư pơm boih kơ lu iĕm lăm char glă mă dĭng tơ lu iĕm truh tơ anih 'nâu."
"and what He did to Dathan and Abiram the sons of Eliab, the son of Reuben: how the earth opened its mouth and swallowed them up, their households, their tents, and all the substance that was in their possession, in the midst of all Israel","Mă tơdrong Sư pơm kơ Đathan păng Abiram, kon drŏ-nglo Êliap, sâu Rubên kơplah teh hơđang ha luăn bre sư păng hnam dơnŏ sư bơsŭn păng đĭ dôm tơmam kiơ gah lu sư kơplah lu sư oei hơdai lu kon pơlei Isơrael sơ̆."
"but your eyes have seen every great act of the LORD which He did.","Mă-lei lu iĕm 'bôh păng măt dôm tơdrong tih mă Kră Yang hlôi pơm boih."
"“Therefore you shall keep every commandment which I command you today, that you may be strong, and go in and possess the land which you cross over to possess","Thoi noh iĕm athei wei răk bĕ dôm nơ̆r tơtă mă inh bơtho ăn kơ lu iĕm năr 'nâu, wă kơ lu iĕm đei jơhngơ̆m pran, mơ̆t iŏk dêh mă lu iĕm wă iŏk tơ pah to Krong Jôrđăn."
"and that you may prolong your days in the land which the LORD swore to give your fathers, to them and their descendants, ‘a land flowing with milk and honey.’","Wă kơ lu iĕm arih sot tơ teh đak mă Kră Yang pơkă boih wă ăn kơ lu 'bok iĕm păng ăn kơ adrĕch adrung lu sư, teh đak toh păng đak sut."
"For the land which you go to possess is not like the land of Egypt from which you have come, where you sowed your seed and watered it by foot, as a vegetable garden","Dêh mă lu iĕm gô mơ̆t iŏk noh ưh kơ sĭ thoi dêh Êyiptơ, mă anih lu iĕm lĕch sơ̆, yua kơ tơ Êyiptơ mưh iĕm rei adrĕch, iĕm bơ̆ đak 'mơ̆i bơwei nhen thoi pơgar."
"but the land which you cross over to possess is a land of hills and valleys, which drinks water from the rain of heaven","Mă-lei dêh lu iĕm gô năm mơ̆t iŏk noh, jơ̆ minh dêh đei kông groi păng teh dơnă 'lơ̆ng, yua đak 'mi đơ̆ng plĕnh ruh hngôm."
"a land for which the LORD your God cares; the eyes of the LORD your God are always on it, from the beginning of the year to the very end of the year.","'Noh jơ̆ minh pôm dêh mă măt Kră Yang 'Bok Kei-Dei iĕm bơwei, đơ̆ng sơnăm blŭng-a sơ̆ truh tơ tôch."
"‘And it shall be that if you earnestly obey My commandments which I command you today, to love the LORD your God and serve Him with all your heart and with all your soul","Tơdah lu iĕm chu mơ̆ng kiơ̆ dôm nơ̆r tơtă mă inh bơtho ăn kơ lu iĕm năr 'nâu, đĭ jơhngơ̆m klơm klak 'mêm kơ Kră Yang 'Bok Kei-Dei iĕm păng bơ̆jang kơ Sư."
"then I will give you the rain for your land in its season, the early rain and the latter rain, that you may gather in your grain, your new wine, and your oil.","Na Sư gô ăn đak 'mi jur trŏ kơ bơyan mă bơyan nê̆-năm mă bơyan puih, lu iĕm gô đei 'ba hơ'bo, sik hơmu 'nao păng đak rơmă plei 'long ôliwơ."
"And I will send grass in your fields for your livestock, that you may eat and be filled.’","Sư kư̆m gô pơm ăn kơ mir tơmăn đei 'nhĕt chăt ăn kơ sem dơrong iĕm; iĕm gô đei sŏng sa phĭ mah rơkah rơkai."
"“Take heed to yourselves, lest your heart be deceived, and you turn aside and serve other gods and worship them","Athei kơchăng wă kơ lu iĕm huay lui kơ đe pơhlŭ pơlung, achăng lê̆ Kră Yang, na drap kơkuh kơ yang nai."
"lest the LORD’s anger be aroused against you, and He shut up the heavens so that there be no rain, and the land yield no produce, and you perish quickly from the good land which the LORD is giving you.","Kơplah noh Kră Yang gô hil mĭl kơ lu iĕm, sư gô tang lê̆ plĕnh, na ưh pă đei đak 'mi dơ̆ng, teh pă đei plei sa: Lu iĕm gô lôch hiong đơ̆ng lăm dêh char 'lơ̆ng, mă đơ̆ng Kră Yang ăn kơ lu iĕm."
"“Therefore you shall lay up these words of mine in your heart and in your soul, and bind them as a sign on your hand, and they shall be as frontlets between your eyes.","Lu iĕm, athei chih răk lăm jơhngơ̆m păng lăm kơ̆l 'ngok, dôm nơ̆r inh bơtho iĕm, 'bot sư tơ ti wă kơ iĕm 'blŏk păng pơ̆n sư tơ klĕng iĕm."
"You shall teach them to your children, speaking of them when you sit in your house, when you walk by the way, when you lie down, and when you rise up.","Athei bơtho dơ̆ng kơ lu kon sâu iĕm, tơ'blŏk mă lu sư oei ngôi lăm hnam dah yak rok trong, kơplah oei tep dah iung đơ̆ng tep."
"And you shall write them on the doorposts of your house and on your gates","Athei chih răk dôm lu nơ̆r âu tơ jrăng 'măng hnam păng tơ 'măng jang iĕm."
"that your days and the days of your children may be multiplied in the land of which the LORD swore to your fathers to give them, like the days of the heavens above the earth.","Thoi noh măng năr oei đei kơpal teh kơ lu iĕm păng kon sâu lu iĕm gơh oei đei đunh sot lăm dêh mă Kră Yang pơkă boih wă ăn kơ lu 'bok iĕm kư̆m thoi iĕm."
"“For if you carefully keep all these commandments which I command you to do—to love the LORD your God, to walk in all His ways, and to hold fast to Him","Tơdah lu iĕm kơchăng wei răk păng pơm kiơ̆ đĭ dôm nơ̆r tơtă, mă inh bơtho boih kơ lu iĕm athei, 'mêm kơ Kră Yang 'Bok Kei-Dei lu iĕm, yak kiơ̆ trong Sư păng oei pơgơ̆p kơjăp hăm Sư."
"then the LORD will drive out all these nations from before you, and you will dispossess greater and mightier nations than yourselves.","Lei Kră Yang gô pơpuh lê̆ đĭ lu adrĕch adrung 'nâu đơ̆ng anăp lu iĕm, lu iĕm gô iŏk oei lăm teh đak adrĕch adrung tih păng pran hloh kơ iĕm."
"Every place on which the sole of your foot treads shall be yours: from the wilderness and Lebanon, from the river, the River Euphrates, even to the Western Sea, shall be your territory.","Tơ anih ayơ tơpang jơ̆ng lu iĕm juă, tơ noh jing anih lu iĕm. Teh hơdral lu iĕm đơ̆ng char glă truh tơ Liban đơ̆ng Krong Ơphrat truh tơ dơsĭ gah bơmơ̆t.a"
"No man shall be able to stand against you; the LORD your God will put the dread of you and the fear of you upon all the land where you tread, just as He has said to you.","Ưh kơ đei bơngai bu kĕ iung dơ̆ng blah 'bơ̆t anăp lu iĕm; Kră Yang 'Bok Kei-Dei lu iĕm gô pơm ăn kơ đe hli tơrơ kơ lu iĕm lăm jơ̆p kơ dêh lu iĕm juă, thoi Sư đei pơkă khan boih kơ lu iĕm."
"“Behold, I set before you today a blessing and a curse","Dang ei Inh ăn 'bơ̆t anăp lu iĕm rơih iŏk tơdrong pŭn hiôk păng tơdrong hiap pơtê̆."
"the blessing, if you obey the commandments of the LORD your God which I command you today","Tơdrong pŭn hiôk, tơdah lu iĕm mơ̆ng pơm kiơ̆ dôm nơ̆r tơtă đơ̆ng Kră Yang 'Bok Kei-Dei lu iĕm, mă inh roi ăn kơ iĕm năr 'nâu."
"and the curse, if you do not obey the commandments of the LORD your God, but turn aside from the way which I command you today, to go after other gods which you have not known.","Tơdrong hiap pơtê̆, tơdah lu iĕm kuă kơ mơ̆ng păng ưh kơ pơm kiơ̆ ôh dôm nơ̆r tơtă đơ̆ng Kră Yang 'Bok Kei-Dei lu iĕm, mă weh achăng lê̆ nơ̆r tơtă đơ̆ng Kră Yang 'Bok Kei-Dei iĕm, na yak kiơ̆ trong lu yang nai, mă lu iĕm ưh kơ băt."
"Now it shall be, when the LORD your God has brought you into the land which you go to possess, that you shall put the blessing on Mount Gerizim and the curse on Mount Ebal.","Kơplah Kră Yang 'Bok Kei-Dei chông ba iĕm mơ̆t iŏk dêh đêl pơkă na sơkat pŭn hiôk tơ kơpal kông Gêrasim păng tơdrong hiap pơtê̆ tơ kơpal kông Êbal."
"Are they not on the other side of the Jordan, toward the setting sun, in the land of the Canaanites who dwell in the plain opposite Gilgal, beside the terebinth trees of Moreh?","'Bar tŏ kông âu tơ pah to Krong Jôrđăn, gah to kơ trong tih, năm tơ gah măt 'năr mơ̆t jê̆ lu 'long kôih tơ Môre lăm tơring kon pơlei Kanaan oei tơ lăm thŭng Araba, tơ jê̆ pơlei Gilgal jê̆ lu 'long kôih tơ Môre?"
"For you will cross over the Jordan and go in to possess the land which the LORD your God is giving you, and you will possess it and dwell in it.","Lu iĕm tŏk kơ Krong Jôrđăn, wă mơ̆t iŏk dêh mă Kră Yang 'Bok Kei-Dei lu iĕm ăn kơ lu iĕm. Mưh lu iĕm đei iŏk dêh păng bơ̆jang sa păng oei hloi tơ noh"
"And you shall be careful to observe all the statutes and judgments which I set before you today.","lu iĕm athei pơkă tơpă pơm kiơ̆ đĭ dôm tơdrong juăt păng nơ̆r tơtă mă inh đei bơtho tơ'bôh kơ lu iĕm năr 'nâu."
"“These are the statutes and judgments which you shall be careful to observe in the land which the LORD God of your fathers is giving you to possess, all the days that you live on the earth.","'Nâu bơih tơdrong juăt păng nơ̆r tơtă mă lu iĕm athei kơchăng wei răk păng pơm kiơ̆ đĭ chăl arih lu iĕm oei tơ lăm dêh mă Kră Yang 'Bok Kei-Dei 'bok iĕm ăn kơ lu iĕm iŏk oei."
"You shall utterly destroy all the places where the nations which you shall dispossess served their gods, on the high mountains and on the hills and under every green tree.","Pơrăm đĭ lu anih ayơ lu adrĕch adrung, mă lu iĕm gô blah puh lê̆, lu anih kơkuh kơ yang lu sư, tơ kơpal kông kơjung dah tơ kơpal groi dah tơ ala yơ̆p 'long"
"And you shall destroy their altars, break their sacred pillars, and burn their wooden images with fire; you shall cut down the carved images of their gods and destroy their names from that place.","Lu iĕm athei pơrăm chơnang soi teh pơchah lu rup yang tơmo păng soh lu jrăng Asêrim lu sư lăm ŭnh păng teh pơhĕch lu rup man yang lu sư păng sŭt lê̆ đĭ anăn lu rup yang noh lăm anih noh."
"You shall not worship the LORD your God with such things.","Iĕm 'nĕ kơkuh kơ Kră Yang 'Bok Kei-Dei lu iĕm kiơ̆ thoi lu adrĕch noh."
"“But you shall seek the place where the LORD your God chooses, out of all your tribes, to put His name for His dwelling place; and there you shall go.","Mă-lei lu iĕm athei chă anih ayơ lăm adrĕch Isơrael, mă Kră Yang 'Bok Kei-Dei lu iĕm gô rơih iŏk pơm anih oei păng 'măn Anăn Sư, lu iĕm akŭm kơkuh."
"There you shall take your burnt offerings, your sacrifices, your tithes, the heave offerings of your hand, your vowed offerings, your freewill offerings, and the firstborn of your herds and flocks.","Chĕp ba tơmam soi 'buh pơyơ̆r tơ noh, lu tơmam soi iŏk minh lăm mơjĭt, tơmam soi pha, lu tơmam soi pơsĭt đêl nơ̆r pơkă, tơmam soi hăm jơhngơ̆m lăp păng lu kon kơdră rơmo triu bơbe tuh blŭng-a."
"And there you shall eat before the LORD your God, and you shall rejoice in all to which you have put your hand, you and your households, in which the LORD your God has blessed you.","Tơ noh 'bơ̆t anăp Kră Yang 'Bok Kei-Dei lu iĕm, chơt hiôk sŏng sa hăm hnam dơnŏ, yua kơ dôm tơdrong jang đơ̆ng tơpang ti iĕm kơdih, na đei Kră Yang 'Bok Kei-Dei lu iĕm ăn pŭn hiôk kơ iĕm."
"“You shall not at all do as we are doing here today—every man doing whatever is right in his own eyes","'Nĕ kơ pơm thoi lu bơ̆n oei pơm năr âu tơ âu, noh rim 'nu pơm kiơ̆ kơ đon sư tơchĕng kơdih khan trŏ."
"for as yet you have not come to the rest and the inheritance which the LORD your God is giving you.","Dang ei lu iĕm tam mă mơ̆t tơ anih pơdơh păng tam mă đei iŏk teh bơ̆jang sa mă Kră Yang 'Bok Kei-Dei iĕm wă ăn."
"But when you cross over the Jordan and dwell in the land which the LORD your God is giving you to inherit, and He gives you rest from all your enemies round about, so that you dwell in safety","Mă-lei lu iĕm gô tŏk tơ pah to kơ Krong Jôrđăn, oei lăm dêh mă Kră Yang 'Bok Kei-Dei lu iĕm wă ăn bơ̆jang sa. Sư gô ăn hiôk hơđơ̆ng pơdơh, ưh pă đei lu ayăt wang dăr."
"then there will be the place where the LORD your God chooses to make His name abide. There you shall bring all that I command you: your burnt offerings, your sacrifices, your tithes, the heave offerings of your hand, and all your choice offerings which you vow to the LORD.","Kơplah noh lu iĕm gô chĕp ba tơmam soi 'buh, tơmam iĕm soi pơyơ̆r iŏk minh lăm mơjĭt, tơmam soi pha, lu tơmam soi 'lơ̆ng hloh, mă lu iĕm drơ̆ng pơkă wă pơyơ̆r ăn kơ Kră Yang tơ anih mă Kră Yang 'Bok Kei-Dei iĕm gô rơih wă ăn Anăn Sư oei."
"And you shall rejoice before the LORD your God, you and your sons and your daughters, your male and female servants, and the Levite who is within your gates, since he has no portion nor inheritance with you.","Tơ noh lu iĕm, kon drŏ-nglo, kon drŏ-kăn, đĭch drŏ-nglo păng đĭch drŏ-kăn lu iĕm lu bơngai Lêwi mă oei lăm pơlei hơdai lu iĕm, lu bơngai mă ưh kơ đei iŏk tơmam dah teh jang sa kơdih gô chơt hiôk 'bơ̆t anăp Kră Yang 'Bok Kei-Dei iĕm."
"Take heed to yourself that you do not offer your burnt offerings in every place that you see","Thoi noh lu iĕm athei kơchăng ưh kơ gơh pơyơ̆r tơ lu anih nai mă lu iĕm wă."
"but in the place which the LORD chooses, in one of your tribes, there you shall offer your burnt offerings, and there you shall do all that I command you.","Mă-lei lu iĕm athei pơyơ̆r tơmam soi 'buh tơ anih mă Kră Yang gô rơih minh anih đơ̆ng lăm teh đak lăm minh adrĕch, tơ anih noh lu iĕm athei pơm dôm tơdrong mă inh đei bơtho khan."
"“However, you may slaughter and eat meat within all your gates, whatever your heart desires, according to the blessing of the LORD your God which He has given you; the unclean and the clean may eat of it, of the gazelle and the deer alike.","Mă tơ anih ayơ lăm pơlei lu iĕm kơdih, iĕm gơh koh sa lu sem dơrong mơ̆ng kơ iĕm, kiơ̆ kơ tơdrong pŭn hiôk mă Kră Yang 'Bok Kei-Dei asong ăn kơ lu iĕm; mă bơngai kơnê̆ 'mê̆-'mach dah bơngai 'lơ̆ng rơgoh kư̆m gơh sa 'nhĕm noh thoi iĕm sa 'nhĕm juei păng 'nhĕm kơtŏng jĭl bram."
"Only you shall not eat the blood; you shall pour it on the earth like water.","Mă-lei lu iĕm 'nĕ kơ sa pham; athei tuh hŭt lê̆ tơ teh thoi tuh hŭt đak."
"You may not eat within your gates the tithe of your grain or your new wine or your oil, of the firstborn of your herd or your flock, of any of your offerings which you vow, of your freewill offerings, or of the heave offering of your hand.","Lu iĕm ưh kơ gơh sa lăm pơlei iĕm kơdih, lu tơmam iŏk đơ̆ng minh lăm mơjĭt, 'ba, sik hơmu đak rơmă plei ôliwơ, dah lu kon rơmo triu bơbe tuh blŭng-a, dah tơmam kiơ iĕm drơ̆ng pơkă wă pơyơ̆r, dah iĕm pơyơ̆r hăm jơhngơ̆m wă, dah lu tơmam pơyơ̆r nai, lu iĕm ưh kơ gơh sa lăm pơlei iĕm kơdih."
"But you must eat them before the LORD your God in the place which the LORD your God chooses, you and your son and your daughter, your male servant and your female servant, and the Levite who is within your gates; and you shall rejoice before the LORD your God in all to which you put your hands.","Mă-lei iĕm, kon drŏ-nglo, kon drŏ-kăn đĭch drŏ-nglo păng đam drŏ-kăn iĕm, hăm lu bơngai Lêwi oei hơdai lăm pơlei iĕm, athei sa lu kon sem tơmam noh 'bơ̆t anăp Kră Yang 'Bok Kei-Dei iĕm, tơ anih Sư rơih; lu iĕm gô chơt hiôk 'bơ̆t anăp Kră Yang 'Bok Kei-Dei iĕm, dôm tơdrong jang đơ̆ng tơpang ti iĕm kơdih."
"Take heed to yourself that you do not forsake the Levite as long as you live in your land.","Đĭ chăl arih iĕm, athei kơchăng, 'nĕ kơ hiơt hŭt lê̆ bơngai Lêwi mă đei lăm dêh noh."
"“When the LORD your God enlarges your border as He has promised you, and you say, ‘Let me eat meat,’ because you long to eat meat, you may eat as much meat as your heart desires.","Kơplah Kră Yang 'Bok Kei-Dei iĕm pơih hơdral rai să ăn kơ iĕm, thoi Sư đei pơkă khan kơ iĕm, yua kơ iĕm hơpơi 'maih sa 'nhĕm na khan: “Inh gô sa 'nhĕm,” iĕm gô sa mơ̆ng kơ iĕm wă sa dôm yơ."
"If the place where the LORD your God chooses to put His name is too far from you, then you may slaughter from your herd and from your flock which the LORD has given you, just as I have commanded you, and you may eat within your gates as much as your heart desires.","Tơdah anih mă Kră Yang 'Bok Kei-Dei iĕm rơih boih wă dan Anăn Sư, ataih đơ̆ng iĕm oei, iĕm gơh 'bet sa rơmo dah triu lăm khŭl mă Kră Yang iĕm ăn kơ iĕm kư̆m thoi Inh pơkă kơ iĕm; iĕm gơh sa 'nhĕm mơ̆ng kơ wă sa lăm pơlei iĕm kơdih."
"Just as the gazelle and the deer are eaten, so you may eat them; the unclean and the clean alike may eat them.","Lu iĕm gơh sa 'nhĕm thoi sa 'nhĕm kơtŏng păng jĭl bram; đĭ-đăng bơngai yoch kơnê̆ dah bơngai 'lơ̆ng rơgoh kư̆m gơh sa."
"Only be sure that you do not eat the blood, for the blood is the life; you may not eat the life with the meat.","Mă-lei athei kơchăng, 'nĕ kơ sa pham; yua kơ pham đei tơdrong arih, lei na ưh kơ gơh ôh sa tơdrong arih hơdai hăm 'nhĕm."
"You shall not eat it; you shall pour it on the earth like water.","Iĕm ưh kơ gơh sa pham; athei tuh hŭt lê̆ tơ teh thoi đak."
"You shall not eat it, that it may go well with you and your children after you, when you do what is right in the sight of the LORD.","'Nĕ kơ sa pham, wă kơ iĕm păng kon sâu iĕm gơh đei pŭn hiôk, yua kơ pơm 'lơ̆ng trŏ thoi Kră Yang lăp đon."
"Only the holy things which you have, and your vowed offerings, you shall take and go to the place which the LORD chooses.","Gah lu sem dơrong mă iĕm 'măn lê̆ 'lơ̆ng rơgoh wă pơyơ̆r păng kiơ̆ thoi đei pơkă boih dah wă pơsĭt đơ̆ng nơ̆r pơkă wă pơyơ̆r, na rôp anhăk ba năm tơ anih mă Kră Yang rơih boih."
"And you shall offer your burnt offerings, the meat and the blood, on the altar of the LORD your God; and the blood of your sacrifices shall be poured out on the altar of the LORD your God, and you shall eat the meat.","Tơ noh lu iĕm pơyơ̆r 'nhĕm păng pham pơm tơmam soi 'buh kơpal chơnang soi Kră Yang 'Bok Kei-Dei iĕm; mưh wă pơyơ̆r tơmam nai, iĕm tuh dan pham kơpal chơnang soi Kră Yang 'Bok Kei-Dei iĕm, na 'nhĕm noh iĕm gơh sa."
"Observe and obey all these words which I command you, that it may go well with you and your children after you forever, when you do what is good and right in the sight of the LORD your God.","Athei bơwei păng mơ̆ng răk kiơ̆ dôm tơdrong 'nâu mă inh đei bơtho pơkă kơ iĕm 'nâu, wă kơ iĕm păng kon sâu iĕm gơh đei pŭn hiôk ling-lang, yua kơ pơm dôm tơdrong 'lơ̆ng trŏ thoi noh Kră Yang 'Bok Kei-Dei lăp đon."
"“When the LORD your God cuts off from before you the nations which you go to dispossess, and you displace them and dwell in their land","Kră Yang 'Bok Kei-Dei iĕm gô pơlôch lu adrĕch adrung mă iĕm wă blah iŏk, na oei hloi tơ lăm dêh lu sư."
"take heed to yourself that you are not ensnared to follow them, after they are destroyed from before you, and that you do not inquire after their gods, saying, ‘How did these nations serve their gods? I also will do likewise.’","Na iĕm athei kơchăng bĕ đơ̆ng rŏng kơ lu sư lôch đĭ kơnh ih 'leh lăm hơđong, 'nĕ chơchă wă kơ băt yang lu sư, na khan: Lu adrĕch adrung âu bơ̆jang kơkuh kơ yang lu sư thoi yơ kih? Lu bơ̆n gô pơm kiơ̆ thoi noh."
"You shall not worship the LORD your God in that way; for every abomination to the LORD which He hates they have done to their gods; for they burn even their sons and daughters in the fire to their gods.","'Nĕ kơ bơ̆jang kơkuh kơ Kră Yang 'Bok Kei-Dei iĕm thoi noh, yua kơ lu sư đei pơm boih dôm tơdrong kơnê̆ krưp Kră Yang areh hloh kơ noh đơ̆ng lu sư soh pơyơ̆r kon drŏ-nglo kon drŏ-kăn lu sư kơdih tơ ŭnh pơm tơmam soi 'buh arih kơ yang kơnê̆."
"“Whatever I command you, be careful to observe it; you shall not add to it nor take away from it.","Lu iĕm athei kơchăng; pơm kiơ̆ mă trŏ thoi noh 'nĕ kơ hŭt dah pơthim kiơ."
"“If there arises among you a prophet or a dreamer of dreams, and he gives you a sign or a wonder","Tơdah đei bơngai khan lê̆ adrol, dah bơngai juăt apo 'bôh chă pơm khan lê̆ adrol dah tơdrong tơdra hlĭch"
"and the sign or the wonder comes to pass, of which he spoke to you, saying, ‘Let us go after other gods’—which you have not known—‘and let us serve them,’","tơdah tơdra hlĭch păng khan lê̆ adrol noh đei trŏ tơpă na sư khan: Bĕ bơ̆n kiơ̆ lu yang nai; yang mă lu iĕm ưh tam băt, bĕ bơ̆n kơkuh kơ yang noh."
"you shall not listen to the words of that prophet or that dreamer of dreams, for the LORD your God is testing you to know whether you love the LORD your God with all your heart and with all your soul.","Na 'nĕ kơ mơ̆ng ôh nơ̆r bơngai khan lê̆ adrol noh dah lu bơngai apo noh roi, yua kơ Kră Yang 'Bok Kei-Dei lu iĕm pơlong lăng lu iĕm, wă băt kơ lu iĕm hăm đĭ jơhngơ̆m klơm klak đĭ đon tơchĕng 'mêm kơ Kră Yang 'Bok Kei-Dei lu iĕm dah ưh."
"You shall walk after the LORD your God and fear Him, and keep His commandments and obey His voice; you shall serve Him and hold fast to Him.","Lu iĕm athei yak kiơ̆ Kră Yang 'Bok Kei-Dei lu iĕm păng hli yom kơkuh kơ Sư, wei răk dôm nơ̆r Sư tơtă, mơ̆ng kiơ̆ nơ̆r Sư khan, bơ̆jang kơ Sư păng pơgơ̆p kơjăp hăm Sư."
"But that prophet or that dreamer of dreams shall be put to death, because he has spoken in order to turn you away from the LORD your God, who brought you out of the land of Egypt and redeemed you from the house of bondage, to entice you from the way in which the LORD your God commanded you to walk. So you shall put away the evil from your midst.","Athei pơlôch bơngai khan lê̆ adrol dah bơngai juăt apo noh, yua kơ sư pơhlŭ pơtơm iĕm iung blah Kră Yang 'Bok Kei-Dei lu iĕm, Tơ'ngla mă chông ba lu iĕm lĕch đơ̆ng dêh Êyiptơ, dŏng pơklaih lu iĕm đơ̆ng pơm đĭch, bơngai noh kư̆m chă đon wă pơm kơ iĕm achăng lê̆ trong Kră Yang 'Bok Kei-Dei iĕm tơhlâu tơ'bôh ăn kơ iĕm trong wă rok kiơ̆, athei pơlôch lu bơngai pơm kơnê̆ wă tơhiong lê̆ tơdrong yoch đơ̆ng lăm lu iĕm."
"“If your brother, the son of your mother, your son or your daughter, the wife of your bosom, or your friend who is as your own soul, secretly entices you, saying, ‘Let us go and serve other gods,’ which you have not known, neither you nor your fathers","Tơdah đei 'nhŏng oh pôm mĕ 'bă, kon drŏ-nglo dah kon drŏ-kăn iĕm, akăn iĕm mă 'mêm kơeng, dah buăl juăt iĕm năm pơtơm pơhlŭ iĕm, khan: Bĕ bơ̆n năm kơkuh kơ yang nai, mă iĕm hăm lu 'bok iĕm kư̆m ưh tam băt"
"of the gods of the people which are all around you, near to you or far off from you, from one end of the earth to the other end of the earth","yang lu adrĕch adrung oei jum dăr kơ iĕm, jê̆ dah ataih, đơ̆ng dêh âu truh tơ tôch dêh to"
"you shall not consent to him or listen to him, nor shall your eye pity him, nor shall you spare him or conceal him","Na iĕm 'nĕ kơ chu kiơ̆ sư, kư̆m 'nĕ kơ mơ̆ng sư, kư̆m 'nĕ kơ mơnat; păng kư̆m 'nĕ kơ bơwei dah dŏng lu sư."
"but you shall surely kill him; your hand shall be first against him to put him to death, and afterward the hand of all the people.","Mă-lei iĕm athei pơlôch sư hloi. Tơpang ti iĕm kơdih gô pơlôch sư adrol hloh kơ đĭ-đăng, đơ̆ng noh tơpang ti đĭ-đăng lu kon pơlei."
"And you shall stone him with stones until he dies, because he sought to entice you away from the LORD your God, who brought you out of the land of Egypt, from the house of bondage.","Iĕm athei iŏk tơmo klơ̆m pơlôch sư, yua kơ sư chă đon pơhlŭ ih iĕm achăng lê̆ Kră Yang 'Bok Kei-Dei iĕm, Tơ'ngla chông iĕm lĕch đơ̆ng dêh Êyiptơ lĕch hlôi đơ̆ng pơm đĭch."
"So all Israel shall hear and fear, and not again do such wickedness as this among you.","Thoi noh, na đĭ-đăng bơngai Isơrael gô kơtơ̆ng băt dôm tơdrong noh păng hli tơrơ, lei na ưh pă đei pơ̆n pơm minh tơdrong kơnê̆ noh dơ̆ng."
"“If you hear someone in one of your cities, which the LORD your God gives you to dwell in, saying","Tơdah iĕm đei kơtơ̆ng ang minh lăm lu pơlei tih Kră Yang 'Bok Kei-Dei iĕm ăn kơ iĕm"
"‘Corrupt men have gone out from among you and enticed the inhabitants of their city, saying, “Let us go and serve other gods” ’—which you have not known","đei lu bơngai kơnê̆ iung năm pơhlŭ pơlung kon pơlei noh, khan: Bĕ bơ̆n năm kơkuh kơ yang nai, yang mă lu iĕm tam lah băt"
"then you shall inquire, search out, and ask diligently. And if it is indeed true and certain that such an abomination was committed among you","na iĕm athei chă apinh lăng, pơnhen hơlen mă hơđăl. Tơdah tơdrong noh đei tơpă tơdrong kơnê̆ noh đei pơm tơpă tơ lăm lu iĕm"
"you shall surely strike the inhabitants of that city with the edge of the sword, utterly destroying it, all that is in it and its livestock—with the edge of the sword.","iĕm athei iŏk đao gưm pơlôch đĭ lu bơngai lăm pơlei tih noh. Athei pơrăm đĭ-đăng lu bơngai păng lu sem dơrong."
"And you shall gather all its plunder into the middle of the street, and completely burn with fire the city and all its plunder, for the LORD your God. It shall be a heap forever; it shall not be built again.","Athei pơpôi iŏk pơđĭ lu tơmam đơ̆ng blah iŏk đơ̆ng lăm pơlei tih noh, năm tuh lê̆ tơ cham să na iŏk ŭnh soh pơlei noh păng đĭ-đăng mŭk tơmam lăm noh, thoi tơmam soi 'buh pơyơ̆r kơ Kră Yang 'Bok Kei-Dei iĕm, pơlei noh gô jing rơ̆m ngar ŭnh ling-lang hlŏng hloi, ưh pă bu gơh tơiung pơjing dơ̆ng."
"So none of the accursed things shall remain in your hand, that the LORD may turn from the fierceness of His anger and show you mercy, have compassion on you and multiply you, just as He swore to your fathers","Dôm tơmam trŏ kơ đe pơrăm tơhiong ưh kơ đei bu mă chro ti iŏk ôh wă kơ Kră Yang huay kơ hil mĭl, na tơ'bôh tơdrong Sư 'mêm mơnat kơ iĕm ăn kơ iĕm hrôh ngôh rai lơ thoi sư đei pơkă pơkăm hăm lu 'bok iĕm sơ̆."
"because you have listened to the voice of the LORD your God, to keep all His commandments which I command you today, to do what is right in the eyes of the LORD your God.","Yua kơ iĕm chu nơ̆r Kră Yang 'Bok Kei-Dei iĕm, wei răk đĭ dôm nơ̆r Sư tơtă, mă inh bơtho ăn kơ iĕm năr 'nâu păng pơm tơdrong trŏ 'blep mă Kră Yang lăp đon."
"“You are the children of the LORD your God; you shall not cut yourselves nor shave the front of your head for the dead.","Lu iĕm jing kon Kră Yang 'Bok Kei-Dei lu iĕm, dah đei bơngai lôch 'nĕ kơ 'bet akâu kơdih, dah hơkôih sŏk klĕng"
"For you are a holy people to the LORD your God, and the LORD has chosen you to be a people for Himself, a special treasure above all the peoples who are on the face of the earth.","yua kơ iĕm jing minh adrĕch 'lơ̆ng rơgoh ăn kơ Kră Yang 'Bok Kei-Dei iĕm; Kră Yang rơih iŏk boih iĕm đơ̆ng lăm lu adrĕch kon pơlei kơpal teh âu. Wă jing tơmam Sư kơdih lĕch đơ̆ng đĭ-đăng, adrĕch kon pơlei pơla oei ala teh âu."
"“You shall not eat any detestable thing.","'Nĕ kơ sa minh anăn tơmam kiơ mă Inh areh lăng krưp kơnê̆."
"These are the animals which you may eat: the ox, the sheep, the goat","'Nâu lu sem brem mă lu iĕm gơh sa: Rơmo, triu, bơbe"
"the deer, the gazelle, the roe deer, the wild goat, the mountain goat, the antelope, and the mountain sheep.","juei, jĭl bram, bơbe bri, kơtŏng, keh, rơmo bri, triu bri"
"And you may eat every animal with cloven hooves, having the hoof split into two parts, and that chews the cud, among the animals.","Lăm lu sem brem, mă lu iĕm gơh sa noh lu kon sem brem ayơ đei kơchôp blah 'bar păng gơh mơkan."
"Nevertheless, of those that chew the cud or have cloven hooves, you shall not eat, such as these: the camel, the hare, and the rock hyrax; for they chew the cud but do not have cloven hooves; they are unclean for you.","Mă-lei lăm lu kon sem brem gơh mơkan đei kơchôp blah 'bar, 'nâu mă lu kon sem brem lu iĕm ưh kơ gơh sa: Thoi lăk-đa, tơpai bri păng kơne kơdŭt rong lăm hnam, lu sư gơh mơkan; mă-lei ưh kơ đei kơchôp blah 'bar, jô̆ lu 'noh kon sem ưh kơ rơgoh."
"Also the swine is unclean for you, because it has cloven hooves, yet does not chew the cud; you shall not eat their flesh or touch their dead carcasses.","Păng nhŭng kư̆m ưh kơ 'lơ̆ng rơgoh; yua kơ sư đei kơchôp blah 'bar, mă-lei ưh kơ gơh mơkan: Jô̆ tơmam noh ưh kơ rơgoh ăn kơ lu iĕm, 'nĕ kơ sa 'nhĕm kon sem brem noh păng kư̆m 'nĕ kơ hơtŭt 'bơm akâu dah lu sư lôch."
"“These you may eat of all that are in the waters: you may eat all that have fins and scales.","Đĭ-đăng lu ka oei arih lăm đak mă lu iĕm gơh sa, ka đei pơnăr păng kơchap."
"And whatever does not have fins and scales you shall not eat; it is unclean for you.","Lu ka mă ưh kơ đei pơnăr păng ưh kơ đei kơchap lu iĕm ưh kơ gơh sa ôh; sư kơnê̆ ưh kơ gơh rơgoh."
"“All clean birds you may eat.","Lu iĕm gơh sa dôm lu sem păr rơgoh 'lơ̆ng"
"But these you shall not eat: the eagle, the vulture, the buzzard","mă-lei, 'nâu sem păr mă lu iĕm ưh kơ gơh sa: Klang, grơ̆, klang kok"
"the red kite, the falcon, and the kite after their kinds","klang gơsum, klang kơtơp kiơ̆ kơ adrĕch sư"
"every raven after its kind","dôm lu sem ak"
"the ostrich, the short-eared owl, the sea gull, and the hawk after their kinds","sem tre-yang, sem bơrơ̆m, sem tre-wĕt, klang kơsum kiơ̆ kơ adrĕch sư"
"the little owl, the screech owl, the white owl","bơrơ̆m iĕ, bơrơ̆m tih, bơrơ̆m kok"
"the jackdaw, the carrion vulture, the fisher owl","bơrơ̆m char glă, sem bŏng ko, klang kial"
"the stork, the heron after its kind, and the hoopoe and the bat.","klang kok, tre-yang păng hơmiĕt, hơda kiơ̆ kơ khŭl sư."
"“Also every creeping thing that flies is unclean for you; they shall not be eaten.","Kon sem kơep lep-ler đei pơnăr păr jing kơnê̆ kơ lu iĕm."
"“You may eat all clean birds.","Lu iĕm gơh sa lu kon sem kơep lep-ler đei pơnăr 'lơ̆ng rơgoh."
"“You shall not eat anything that dies of itself; you may give it to the alien who is within your gates, that he may eat it, or you may sell it to a foreigner; for you are a holy people to the LORD your God. “You shall not boil a young goat in its mother’s milk.","Lu iĕm 'nĕ kơ sa minh pôm kon sem brem lôch kơmăp, gơh ăn kơ lu bơngai tơmoi mă oei lăm pơlei ih, ăn kơ sư sa, kư̆m gơh tĕch ăn kơ bơngai tơmoi. Yua kơ ih jơ̆ adrĕch rơgoh 'lơ̆ng ăn kơ Kră Yang 'Bok Kei-Dei lu iĕm. 'Nĕ kơ pai hơbĭ 'nhĕm bơbe kon hăm đak toh mĕ sư."
"“You shall truly tithe all the increase of your grain that the field produces year by year.","Lu iĕm 'nĕ kơ hiơt kơ pơyơ̆r minh lăm mơjĭt gah tơmam bơ̆n đêl rei bơih, mă đơ̆ng lăm mir chŭn bơ̆n đei lăm rim sơnăm."
"And you shall eat before the LORD your God, in the place where He chooses to make His name abide, the tithe of your grain and your new wine and your oil, of the firstborn of your herds and your flocks, that you may learn to fear the LORD your God always.","Lu iĕm gơh sa tơmam pơyơ̆r minh lăm mơjĭt noh lu phe 'ba, sik hơmu, đak rơmă, plei 'long ôliwơ păng lu kon gơgơ̆l rơmo kơdră dah triu 'bơ̆t anăp Kră Yang 'Bok Kei-Dei iĕm, lăm anih Sư gô rơih iŏk wă 'măn Anăn Sư wă kơ iĕm pơhrăm iŏk băt hli yom kơ Kră Yang 'Bok Kei-Dei iĕm ling-lang."
"But if the journey is too long for you, so that you are not able to carry the tithe, or if the place where the LORD your God chooses to put His name is too far from you, when the LORD your God has blessed you","Tơdah Kră Yang 'Bok Kei-Dei iĕm ăn pŭn kơ iĕm, tơdah anih mă Kră Yang rơih wă 'măn Anăn Sư ataih dêh, dĭng mah ưh kơ gơh wă năm ba tơmam pơyơ̆r minh lăm mơjĭt ei."
"then you shall exchange it for money, take the money in your hand, and go to the place which the LORD your God chooses.","Lu iĕm athei iŏk minh lăm mơjĭt noh tơplih iŏk jên hu, chĕp jên hu na năm tơ anih Kră Yang 'Bok Kei-Dei lu iĕm gô rơih."
"And you shall spend that money for whatever your heart desires: for oxen or sheep, for wine or similar drink, for whatever your heart desires; you shall eat there before the LORD your God, and you shall rejoice, you and your household.","Lu iĕm iŏk jên hu noh răt dôm tơmam kiơ mă iĕm wă, rơmo dah triu, sik hơmu, dah tơdrô kơtang, tơmam sa kiơ mă iĕm 'maih wă sa; na iĕm păng hnam dơnŏ gô huch sa chơt hiôk 'bơ̆t anăp Kră Yang 'Bok Kei-Dei iĕm."
"You shall not forsake the Levite who is within your gates, for he has no part nor inheritance with you.","'Nĕ kơ hiơt achăng lê̆ lu bơngai Lêwi mă oei hơdai lăm pơlei iĕm, yua kơ lu sư ưh kơ đei teh jang sa lăm lu iĕm."
"“At the end of every third year you shall bring out the tithe of your produce of that year and store it up within your gates.","Tôch truh sơnăm mă pêng, iĕm iŏk tơmam minh lăm mơjĭt tơmam iĕm đei lăm sơnăm noh păng tah mong lê̆ tơ anih mong lăm pơlei."
"And the Levite, because he has no portion nor inheritance with you, and the stranger and the fatherless and the widow who are within your gates, may come and eat and be satisfied, that the LORD your God may bless you in all the work of your hand which you do.","Lu bơngai Lêwi, yua kơ lu ưh kơ đei mŭk tơmam teh jang sa tơ lăm lu iĕm ôh păng lu bơngai tơmoi, lu bơngai mơti păng lu bơngai yă adro mă oei hơdai lăm pơlei iĕm, kư̆m gô năm sa phĭ mah; thoi ei Kră Yang 'Bok Kei-Dei iĕm ăn pŭn kơ dôm tơdrong jang đơ̆ng tơpang ti iĕm kơdih pơm."
"“At the end of every seven years you shall grant a release of debts.","Tôch kơ rim tơpơh sơnăm, iĕm athei ăn rơngei kơ hre"
"And this is the form of the release: Every creditor who has lent anything to his neighbor shall release it; he shall not require it of his neighbor or his brother, because it is called the LORD’s release.","'Nâu tơdrong juăt ăn rơngei, tơ'ngla mă ăn kơ đe tŏk iŏk noh athei ăn rơngei, ưh pă apinh dơ̆ng đơ̆ng lu 'nhŏng oh iĕm Isơrael păng lu 'nhŏng oh nai đêl tŏk iŏk noh, yua kơ Kră Yang khan boih 'nâu sơnăm ăn rơngei đơ̆ng hre."
"Of a foreigner you may require it; but you shall give up your claim to what is owed by your brother","Iĕm gơh apinh đơ̆ng lu bơngai tơmoi; mă-lei gah lu 'nhŏng oh iĕm athei ăn rơngei đơ̆ng hre."
"except when there may be no poor among you; for the LORD will greatly bless you in the land which the LORD your God is giving you to possess as an inheritance","Ưh kơ wă lăm lu iĕm đei bơngai dơnuh, yua kơ đei Kră Yang gô ăn pŭn hiôk rơkah rơkai lăm dêh mă Kră Yang ăn kơ iĕm đei iŏk teh bơ̆jang sa"
"only if you carefully obey the voice of the LORD your God, to observe with care all these commandments which I command you today.","Tơdah iĕm chu mơ̆ng kiơ̆ nơ̆r Kră Yang 'Bok Kei-Dei iĕm păng kơchăng pơm kiơ̆ nơ̆r tơtă mă inh đei bơtho khan ăn kơ iĕm năr âu."
"For the LORD your God will bless you just as He promised you; you shall lend to many nations, but you shall not borrow; you shall reign over many nations, but they shall not reign over you.","Kră Yang 'Bok Kei-Dei iĕm gô ăn pŭn hiôk kơ iĕm kiơ̆ thoi nơ̆r Sư đei pơkă; iĕm gô ăn kơ lơ teh đak gơh tŏk iŏk, mă gah iĕm huay kơ tŏk iŏk đơ̆ng teh đak nai; iĕm gô pơgơ̆r lơ teh đak, teh đak nai ưh kơ gơh pơgơ̆r teh đak iĕm."
"“If there is among you a poor man of your brethren, within any of the gates in your land which the LORD your God is giving you, you shall not harden your heart nor shut your hand from your poor brother","Mă-lei tơdah lăm dêh mă đơ̆ng Kră Yang 'Bok Kei-Dei asong ăn, oei đei bơngai dơnuh hin, na 'nĕ kơ kret kơ lu bơngai noh."
"but you shall open your hand wide to him and willingly lend him sufficient for his need, whatever he needs.","Mă-lei athei bơlang ti, asong ăn tŏk iŏk tôm tơmam kiơ mă lu sư kăl wă."
"Beware lest there be a wicked thought in your heart, saying, ‘The seventh year, the year of release, is at hand,’ and your eye be evil against your poor brother and you give him nothing, and he cry out to the LORD against you, and it become sin among you.","Kơchăng bĕ, 'nĕ kơ răk mong tơchĕng kơnê̆ 'nâu: Sơnăm mă tơpơh jơ̆ sơnăm ăn rơngei wă truh boih! Kơchăng bĕ, wă kơ iĕm huay kơ đei jơhngơ̆m kơnê̆ hăm lu 'nhŏng oh iĕm bơngai dơnuh hin, ưh kơ ăn lu sư gơh tŏk iŏk kiơ, kơnh lu sư krao ôr Kră Yang tơmăk kơ iĕm, iĕm gô đei tơdrong yoch."
"You shall surely give to him, and your heart should not be grieved when you give to him, because for this thing the LORD your God will bless you in all your works and in all to which you put your hand.","Iĕm athei ăn kơ đe tŏk iŏk mă hơlăng, 'nĕ ăn hăm jơhngơ̆m ưh kơ hiôk; thoi ei Kră Yang 'Bok Kei-Dei iĕm gô ăn pŭn hiôk lăm dôm tơdrong jang đơ̆ng tơpang ti pơm."
"For the poor will never cease from the land; therefore I command you, saying, ‘You shall open your hand wide to your brother, to your poor and your needy, in your land.’","Yua kơ gô đei ling-lang lu bơngai dơnuh hin oei lăm dêh char, thoi noh, na inh hơpơi khan kơ iĕm; athei bơlang ti hơmrah asong kơ lu 'nhŏng oh bơngai dơnuh pơmat-tat mă oei hơdai lăm dêh char iĕm."
"“If your brother, a Hebrew man, or a Hebrew woman, is sold to you and serves you six years, then in the seventh year you shall let him go free from you.","Tơdah đei bơngai Hêbrơ, drŏ-nglo dah drŏ-kăn, tĕch akâu sư kơdih kơ iĕm sư gô jang kơ iĕm lăm tơdrâu sơnăm, na truh lăm sơnăm mă tơpơh, iĕm athei ăn kơ sư rơngei."
"And when you send him away free from you, you shall not let him go away empty-handed","Kơplah ăn sư rơngei, 'nĕ kơ ăn sư brŏk tơpang ti hoh."
"you shall supply him liberally from your flock, from your threshing floor, and from your winepress. From what the LORD your God has blessed you with, you shall give to him.","Iĕm athei asong ăn kơ sư sem dơrong, 'ba đơ̆ng anih juă 'ba, sik hơmu đơ̆ng anih rŏl chơpĕt, kiơ̆ kơ đơ̆ng Kră Yang 'Bok Kei-Dei iĕm ăn pŭn."
"You shall remember that you were a slave in the land of Egypt, and the LORD your God redeemed you; therefore I command you this thing today.","Athei 'blŏk kơ iĕm đêl pơm đĭch boih lăm dêh Êyiptơ, Kră Yang 'Bok Kei-Dei dŏng pơklaih; thoi noh, năr 'nâu inh bơtho khan kơ iĕm nơ̆r tơtă 'nâu."
"And if it happens that he says to you, ‘I will not go away from you,’ because he loves you and your house, since he prospers with you","Mă-lei tơdah đei đĭch iĕm khan: Inh ưh kơ wă weh đơ̆ng hnam tơ'ngla inh ôh, yua kơ sư băt 'mêm kơ hnam dơnŏ yŏng sư, yua kơ sư đei jơhngơ̆m hiôk oei hăm tơ'ngla sư."
"then you shall take an awl and thrust it through his ear to the door, and he shall be your servant forever. Also to your female servant you shall do likewise.","Iĕm athei iŏk loih tôt đon sư dan sư 'bơ̆t 'măng, lei na sư gô jing đĭch ling-lang hlŏng hloi, mă đam drŏ-kăn iĕm kư̆m pơm thoi noh mơ̆n."
"It shall not seem hard to you when you send him away free from you; for he has been worth a double hired servant in serving you six years. Then the LORD your God will bless you in all that you do.","'Nĕ kơ lăng hơnat ôh ăn kơ đĭch rơngei, yua kơ sư bơ̆jang kơ iĕm tơdrâu sơnăm boih, sa apah dang 'bar wơ̆t kơ minh 'nu bơngai jang hmă; thoi noh na Kră Yang 'Bok Kei-Dei gô ăn pŭn hiôk kơ iĕm lăm dôm tơdrong jang iĕm. Pơyơ̆r kon sem dơrong tuh blŭng-a"
"“All the firstborn males that come from your herd and your flock you shall sanctify to the LORD your God; you shall do no work with the firstborn of your herd, nor shear the firstborn of your flock.","Iĕm athei klah lê̆ 'lơ̆ng rơgoh ăn kơ Kră Yang 'Bok Kei-Dei iĕm dôm lu kon kơdră tơno tuh blŭng-a lăm rơmo dah triu iĕm. 'Nĕ kơ choh rơuơ ôh rơmo tơno tuh blŭng-a păng kư̆m 'nĕ kơ yuă sŏk triu tơno kơdră tuh blŭng-a."
"You and your household shall eat it before the LORD your God year by year in the place which the LORD chooses.","Rim sơnăm iĕm păng hnam dơnŏ iĕm gô 'buh sa 'bơ̆t anăp Kră Yang 'Bok Kei-Dei iĕm, tơ anih mă Sư gô rơih."
"But if there is a defect in it, if it is lame or blind or has any serious defect, you shall not sacrifice it to the LORD your God.","Dah kon sem dơrong tuh blŭng-a đei jĭ kiơ, jo dah măt tol, dah đei tơdrong jĭ nai dơ̆ng, iĕm 'nĕ kơ pơyơ̆r pơm tơmam soi ăn kơ Kră Yang 'Bok Kei-Dei iĕm ôh."
"You may eat it within your gates; the unclean and the clean person alike may eat it, as if it were a gazelle or a deer.","Mă-lei iĕm athei 'buh sa lăm pơlei kơdih; bơngai kơnê̆ 'mê̆-'mach păng bơngai 'lơ̆ng rơgoh kư̆m gơh sa đĭ, kư̆m thoi sa 'nhĕm juei dah sa 'nhĕm kơtŏng tơno."
"Only you shall not eat its blood; you shall pour it on the ground like water.","Mă-lei iĕm 'nĕ kơ sa pham sư; athei tuh hŭt lê̆ pham noh tơ teh thoi tuh đak."
"“Observe the month of Abib, and keep the Passover to the LORD your God, for in the month of Abib the LORD your God brought you out of Egypt by night.","Iĕm athei 'blŏk kơ khei 'ba huăt, pơm giĕng Năm Brih kơ Kră Yang 'Bok Kei-Dei iĕm; yua kơ lăm khei trŏ kơ 'ba huăt,a Kră Yang 'Bok Kei-Dei iĕm chông anhăk iĕm lĕch đơ̆ng dêh Êyiptơ kơmăng."
"Therefore you shall sacrifice the Passover to the LORD your God, from the flock and the herd, in the place where the LORD chooses to put His name.","Tơ lăm anih mă Kră Yang gô rơih wă 'măn lê̆ Anăn Sư oei, iĕm athei iŏk triu dah rơmo, pơyơ̆r pơm Năm Brih ăn kơ Kră Yang 'Bok Kei-Dei."
"You shall eat no leavened bread with it; seven days you shall eat unleavened bread with it, that is, the bread of affliction (for you came out of the land of Egypt in haste), that you may remember the day in which you came out of the land of Egypt all the days of your life.","Năr giĕng Năm Brih 'nĕ kơ sa 'bĕng hrâu hăm 'buih pông; lăm tơpơh năr iĕm gô sa 'bĕng ưh kơ đei 'buih pông, wă khan 'bĕng pơmat-tat, wă kơ iĕm 'blŏk kơ năr iĕm lĕch hlôi đơ̆ng dêh Êyiptơ hăt hot."
"And no leaven shall be seen among you in all your territory for seven days, nor shall any of the meat which you sacrifice the first day at twilight remain overnight until morning.","Lăm tơpơh năr jơ̆p kơ lăm teh char iĕm oei, ưh kơ đei bu gơh 'măn 'buih păng 'nhĕm mă pơyơ̆r kơsơ̆ năr mă mônh, 'nĕ kơ lê̆ rơkah truh tơ pơgê dơning."
"“You may not sacrifice the Passover within any of your gates which the LORD your God gives you","Iĕm ưh kơ gơh pơyơ̆r tơmam soi năr giĕng Năm Brih lăm minh anih ayơ lăm dêh mă Kră Yang iĕm gô ăn kơ iĕm"
"but at the place where the LORD your God chooses to make His name abide, there you shall sacrifice the Passover at twilight, at the going down of the sun, at the time you came out of Egypt.","mă-lei athei pơyơ̆r tơ anih mă Sư gô rơih wă 'măn Anăn Sư oei tơ noh, iĕm gô pơyơ̆r sem dơrong pơm giĕng Năm Brih, gah kơsơ̆, lăp kơplah 'năr mơ̆t, kơnhăm trŏ jơ mă iĕm lĕch hlôi đơ̆ng dêh Êyiptơ."
"And you shall roast and eat it in the place which the LORD your God chooses, and in the morning you shall turn and go to your tents.","Iĕm athei pai sa 'nhĕm tơmam soi noh tơ anih mă Kră Yang 'Bok Kei-Dei gô rơih; truh pơgê dơning wih brŏk tơ bơsŭn iĕm pơdơh."
"Six days you shall eat unleavened bread, and on the seventh day there shall be a sacred assembly to the LORD your God. You shall do no work on it.","Lăm tơdrâu năr, iĕm athei sa 'bĕng ưh kơ đei 'buih pông, truh năr mă tơpơh, gô đei akŭm kơkuh tih ăn kơ Kră Yang 'Bok Kei-Dei iĕm, iĕm ưh kơ gơh jang minh tơdrong kiơ."
"“You shall count seven weeks for yourself; begin to count the seven weeks from the time you begin to put the sickle to the grain.","Đơ̆ng pơtơm bơyan kĕch yuă 'ba blŭng-a, iĕm jô̆ tơpơh 'măng giĕng."
"Then you shall keep the Feast of Weeks to the LORD your God with the tribute of a freewill offering from your hand, which you shall give as the LORD your God blesses you.","Đơ̆ng rŏng kơ noh iĕm athei pơm giĕng kơ lu tơpơh 'măng giĕng 'nâu ăn kơ Kră Yang 'Bok Kei-Dei iĕm ba tơmam pơyơ̆r hăm jơhngơ̆m hiôk, kiơ̆ kơ đơ̆ng Kră Yang 'Bok Kei-Dei ăn pŭn hiôk kơ iĕm."
"You shall rejoice before the LORD your God, you and your son and your daughter, your male servant and your female servant, the Levite who is within your gates, the stranger and the fatherless and the widow who are among you, at the place where the LORD your God chooses to make His name abide.","Hơdai hăm kon drŏ-nglo, kon drŏ-kăn, đĭch drŏ-nglo đĭch drŏ-kăn, lu bơngai Lêwi mă oei hơdai lăm pơlei iĕm, bơngai tơmoi, bơngai mơti păng bơngai adro mă oei hơdai hăm iĕm, kư̆m hơdai wang hiôk chơt tơ anih mă Kră Yang 'Bok Kei-Dei gô rơih wă 'măn kơ Anăn Sư."
"And you shall remember that you were a slave in Egypt, and you shall be careful to observe these statutes.","Iĕm athei 'blŏk kơ đêl pơm đĭch tơ dêh Êyiptơ, na iĕm athei kơchăng pơm kiơ̆ nơ̆r tơtă 'nâu."
"“You shall observe the Feast of Tabernacles seven days, when you have gathered from your threshing floor and from your winepress.","Iĕm kĕch yuă iŏk 'ba păng phĕ plei hơmu đang boih, iĕm athei pơm giĕng Bơsŭn lăm tơpơh năr."
"And you shall rejoice in your feast, you and your son and your daughter, your male servant and your female servant and the Levite, the stranger and the fatherless and the widow, who are within your gates.","Hơdai hăm kon drŏ-nglo kon drŏ-kăn, đĭch drŏ-nglo đam drŏ-kăn, bơngai Lêwi, bơngai tơmoi, bơngai mơti păng bơngai adro oei hơdai lăm pơlei iĕm, kư̆m hơdai wăng hiôk chơt 'blŏk hơdơ̆r pơm giĕng."
"Seven days you shall keep a sacred feast to the LORD your God in the place which the LORD chooses, because the LORD your God will bless you in all your produce and in all the work of your hands, so that you surely rejoice.","Lăm tơpơh năr iĕm athei kơkuh kơ Kră Yang 'Bok Kei-Dei păng pơm năr giĕng âu, tơ anih mă Kră Yang gô rơih; yua kơ Kră Yang 'Bok Kei-Dei iĕm gô ăn pŭn hiôk kơ iĕm lăm đĭ phĕ plei boih păng dôm tơdrong jang đơ̆ng tơpang ti pơm kơdih; lei na iĕm gô chhôk ngă 'nă hal hơdai."
"“Three times a year all your males shall appear before the LORD your God in the place which He chooses: at the Feast of Unleavened Bread, at the Feast of Weeks, and at the Feast of Tabernacles; and they shall not appear before the LORD empty-handed.","Rim 'nu bơngai drŏ-nglo, rim sơnăm pêng wơ̆t, athei năm kơkuh kơ Kră Yang 'Bok Kei-Dei iĕm, tơ anih mă Sư gô rơih, noh lăm năr pơm giĕng sa 'bĕng ưh kơ đei 'Buih Pông, pơm giĕng kĕch yuă phĕ păng pơm giĕng Bơsŭn; ưh kơ đei bu năm kơkuh kơ Kră Yang hăm tơpang ti hoh."
"Every man shall give as he is able, according to the blessing of the LORD your God which He has given you.","Rim 'nu gô pơyơ̆r kiơ̆ kơ tơmam lu sư đei, kiơ̆ kơ đei pŭn hiôk mă Kră Yang 'Bok Kei-Dei đei ăn."
"“You shall appoint judges and officers in all your gates, which the LORD your God gives you, according to your tribes, and they shall judge the people with just judgment.","Athei pôk ăn lu 'bok sek tơlang păng yŏng pơgơ̆r lăm lu adrĕch tơ lăm lu pơlei mă Kră Yang 'Bok Kei-Dei ăn kơ iĕm; wă gô sek tơlang kon pơlei hăm tơdrong tơpăt."
"You shall not pervert justice; you shall not show partiality, nor take a bribe, for a bribe blinds the eyes of the wise and twists the words of the righteous.","'Nĕ kơ pơm glăi kơ tơdrong tơpăt; 'nĕ kơ mơ̆t minh pah; 'nĕ kơ sa tơmam đe răt apah, yua kơ tơmam đe răt apah noh pơm ăn kơ lu bơngai rơngei măt tol păng gơwĕch lê̆ nơ̆r bơngai tơpăt."
"You shall follow what is altogether just, that you may live and inherit the land which the LORD your God is giving you.","Lu iĕm athei pơm mă hơnơ̆ng băl păng mă tơpăt, wă kơ lu iĕm gơh arih păng gơh iŏk oei lăm dêh mă Kră Yang 'Bok Kei-Dei ăn."
"“You shall not plant for yourself any tree, as a wooden image, near the altar which you build for yourself to the LORD your God.","'Bơ̆t cheng chơnang soi kơ Kră Yang 'Bok Kei-Dei iĕm, 'nĕ kơ pơm gơ̆ng rup yang Asêrim."
"You shall not set up a sacred pillar, which the LORD your God hates.","Kŭm ưh kơ gơh pơdơ̆ng pơm minh pôm jrăng tơmo wă kơkuh Kră Yang 'Bok Kei-Dei iĕm areh kơ dôm lu tơmam noh."
"“You shall not sacrifice to the LORD your God a bull or sheep which has any blemish or defect, for that is an abomination to the LORD your God.","Iĕm 'nĕ kơ pơyơ̆r kơ Kră Yang 'Bok Kei-Dei iĕm rơmo, dah triu đei tơdrong jĭ dah jo jăn noh tơdrong krưp dêh kơ Kră Yang 'Bok Kei-Dei."
"“If there is found among you, within any of your gates which the LORD your God gives you, a man or a woman who has been wicked in the sight of the LORD your God, in transgressing His covenant","Tơdah đei bơngai oei hơdai, lăm pơlei mă Kră Yang 'Bok Kei-Dei ăn kơ iĕm, đei minh 'nu bơngai drŏ-nglo dah drŏ-kăn pơm tơdrong kơnê̆ 'bơ̆t anăp Kră Yang 'Bok Kei-Dei, noh pơm glăi tơdrong pơgơ̆p Sư"
"who has gone and served other gods and worshiped them, either the sun or moon or any of the host of heaven, which I have not commanded","năm bơ̆jang păng kơkuh kơ lu yang nai, thoi măt 'năr, măt khei dah lu sơnglŏng kơpal plĕnh, wă khan pơglăi dôm tơdrong Inh đei bơtho akhan"
"and it is told you, and you hear of it, then you shall inquire diligently. And if it is indeed true and certain that such an abomination has been committed in Israel","Đe roi tơbăt kơ iĕm păng iĕm kơtơ̆ng boih; na athei apinh mă pơnhen tơpă, tơdah tơdrong đe roi noh trŏ tơpă, sĭt thoi noh mă đei lăng hơlen tơpă đei pơm kơnê̆ krưp noh lăm char Isơrael"
"then you shall bring out to your gates that man or woman who has committed that wicked thing, and shall stone to death that man or woman with stones.","Na Iĕm athei chông ba bơngai drŏ-nglo dah drŏ-kăn mă pơm tơdrong kơnê̆ krưp noh 'bơ̆t 'măng jang pơlei, klơ̆m pơlôch sư păng tơmo."
"Whoever is deserving of death shall be put to death on the testimony of two or three witnesses; he shall not be put to death on the testimony of one witness.","Athei kiơ̆ nơ̆r 'bar dah pêng 'nu bơngai pơm kơdranh drơ̆ng khan trŏ kơ pơlôch bơngai noh; ưh kơ gơh pơlôch bơngai bu tơdah đei lăp minh 'nu đĕch khan."
"The hands of the witnesses shall be the first against him to put him to death, and afterward the hands of all the people. So you shall put away the evil from among you.","Lu bơngai drơ̆ng athei yơ̆r ti adrol hloh pơlôch bơngai noh, pơtrơp đơ̆ng rŏng kơ noh ti lu kon pơlei. Thoi noh, gô pơlôch pơgoh lê̆ lu tơdrong kơnê̆ đơ̆ng lăm kon pơlei iĕm."
"“If a matter arises which is too hard for you to judge, between degrees of guilt for bloodshed, between one judgment or another, or between one punishment or another, matters of controversy within your gates, then you shall arise and go up to the place which the LORD your God chooses.","Tơdah đei sek tơlang hơnat thoi pơlôch bơngai, sek tơlang tơdrong đe tơgar dih băl dah tơdrong pơm kơ đe rơka, dah đei tơdrong nai, minh tơdrong truh hơnat kơ iĕm tơpă, thoi noh lu iĕm athei chĕp ba tơdrong sek noh tơ anih mă Kră Yang 'Bok Kei-Dei iĕm gô rơih."
"And you shall come to the priests, the Levites, and to the judge there in those days, and inquire of them; they shall pronounce upon you the sentence of judgment.","Năm roi kơ lu 'bok soi tơm adrĕch bơngai Lêwi păng kră sek tơlang hơgei mă oei jang lăm chăl noh, na apinh lu sư gô tơ'bôh ăn kơ iĕm băt sek tơlang trŏ."
"You shall do according to the sentence which they pronounce upon you in that place which the LORD chooses. And you shall be careful to do according to all that they order you.","Iĕm athei pơm kiơ̆ thoi nơ̆r lu sư bơtho ăn tơ anih Kră Yang gô rơih, athei kơchăng pơm kiơ̆ dôm nơ̆r đơ̆ng lu sư bơtho khan."
"According to the sentence of the law in which they instruct you, according to the judgment which they tell you, you shall do; you shall not turn aside to the right hand or to the left from the sentence which they pronounce upon you.","Athei pơm kiơ̆ trŏ tơdrong juăt đơ̆ng lu sư bơtho khan păng pơm kiơ̆ lu sư sek tơlang, 'nĕ kơ weh gah 'ma dah gah 'ngiĕo đơ̆ng lu sư bơtho khan."
"Now the man who acts presumptuously and will not heed the priest who stands to minister there before the LORD your God, or the judge, that man shall die. So you shall put away the evil from Israel.","Bơngai bu, ưh kơ chu kiơ̆ kơ 'bok soi dah 'bok sek tơlang oei bơ̆jang kơ Kră Yang 'Bok Kei-Dei iĕm, bơngai noh athei pơlôch. Iĕm athei sŭt pơgoh pă đei tơdrong kơnê̆ lăm Isơrael dơ̆ng."
"And all the people shall hear and fear, and no longer act presumptuously.","Đĭ-đăng kon pơlei pơla kơtơ̆ng tơdrong noh na gô hli tơrơ, ưh pă pơ̆n pơm tơdrong kơnê̆ dơ̆ng."
"“When you come to the land which the LORD your God is giving you, and possess it and dwell in it, and say, ‘I will set a king over me like all the nations that are around me,’","Layơ iĕm mơ̆t truh lăm dêh mă Kră Yang 'Bok Kei-Dei ăn kơ iĕm đei iŏk oei tơ dêh noh boih, na iĕm khan: Lu bơ̆n rơih minh 'nu pơm pơtao wă pơgơ̆r, kư̆m thoi lu adrĕch adrung mă oei jum dăr kơ bơ̆n."
"you shall surely set a king over you whom the LORD your God chooses; one from among your brethren you shall set as king over you; you may not set a foreigner over you, who is not your brother.","Iĕm gơh chă rơih bơngai pơm pơtao, mă-lei bơngai đơ̆ng Kră Yang gô rơih, athei rơih chă minh 'nu pơtao đơ̆ng lu 'nhŏng oh iĕm; 'nĕ kơ chă rơih bơngai tơmoi ưh kơ trŏ bơngai Isơrael pơm pơtao pơgơ̆r iĕm."
"But he shall not multiply horses for himself, nor cause the people to return to Egypt to multiply horses, for the LORD has said to you, ‘You shall not return that way again.’","Mă-lei pơtao ei 'nĕ kơ mah hiơ̆k dêh wă kơ đei aseh lơ, wă chông ba kon pơlei brŏk hơlơ̆k dơ̆ng tơ dêh Êyiptơ chă aseh; đơ̆ng Kră Yang khan: Lu iĕm 'nĕ pă wih brŏk dơ̆ng trong noh."
"Neither shall he multiply wives for himself, lest his heart turn away; nor shall he greatly multiply silver and gold for himself.","Pơtao ưh gơh đei akăn lơ, kơnh hli kơ pơm jơhngơ̆m sư wơ̆l jrok kư̆m ưh kơ gơh mong hu, maih lơ kơ sư kơdih."
"“Also it shall be, when he sits on the throne of his kingdom, that he shall write for himself a copy of this law in a book, from the one before the priests, the Levites.","Kơplah mă sư pơm pơtao, pơtao athei pơm kiơ̆ khôi juăt 'nâu, mă đơ̆ng lu 'bok soi adrĕch bơngai Lêwi, chih wei minh sơ̆p răk kơdih."
"And it shall be with him, and he shall read it all the days of his life, that he may learn to fear the LORD his God and be careful to observe all the words of this law and these statutes","Pơtao athei wei minh sơ̆p, pơtao athei đŏk lăng ling-lang đĭ chăl arih sư oei kơpal teh wă pơhrăm băt hli yom kơ Kră Yang 'Bok Kei-Dei sư, pơ'lơ̆ng pơm kiơ̆ dôm lu nơ̆r khôi juăt păng nơ̆r tơtă 'nâu"
"that his heart may not be lifted above his brethren, that he may not turn aside from the commandment to the right hand or to the left, and that he may prolong his days in his kingdom, he and his children in the midst of Israel.","wă kơ jơhngơ̆m klơm klak sư huay kơ pơang păng pơdê kơ lu 'nhŏng oh sư păng huay kơ weh tơ gah 'ma gah 'ngiĕo, achăng lê̆ nơ̆r tơtă 'nâu, wă kơ pơtao păng kon sâu pơtao gơh pơgơ̆r đunh sot oei lăm char Isơrael."
"“The priests, the Levites—all the tribe of Levi—shall have no part nor inheritance with Israel; they shall eat the offerings of the LORD made by fire, and His portion.","Lu 'bok soi bơngai Lêwi păng đĭ lu adrĕch bơngai Lêwi, ưh kơ đei teh bơ̆jang sa hơdai hăm lu bơngai Isơrael, lu sư arih sa đơ̆ng đe pơyơ̆r ăn kơ Kră Yang păng đơ̆ng tơmam Kră Yang."
"Therefore they shall have no inheritance among their brethren; the LORD is their inheritance, as He said to them.","Thoi noh, lu sư ưh kơ đei teh bơ̆jang sa, lăm lu 'nhŏng oh sư; Kră Yang boih tơmam lu sư, thoi nơ̆r Sư pơkă boih hăm lu sư."
"“And this shall be the priest’s due from the people, from those who offer a sacrifice, whether it is bull or sheep: they shall give to the priest the shoulder, the cheeks, and the stomach.","'Nâu boih mă tơmam 'măn kơ lu 'bok soi gơh iŏk yua mưh kon pơlei pơyơ̆r tơmam soi minh pôm, rơmo tơno dah triu akăn; minh pah hơngiĕng dah meng tơ'bong păng hlŭng klak."
"The firstfruits of your grain and your new wine and your oil, and the first of the fleece of your sheep, you shall give him.","Iĕm kư̆m gô asong ăn kơ lu sư tơmam soi phe 'ba hle, sik hơmu, đak rơmă 'long ôliwơ mă iĕm yuă blŭng-a lăm bơyan păng sŏk lu kon triu yuă blŭng-a."
"For the LORD your God has chosen him out of all your tribes to stand to minister in the name of the LORD, him and his sons forever.","Yua kơ Kră Yang 'Bok Kei-Dei hlôi rơih boih lu sư adrĕch Lêwi đơ̆ng lăm lu bơngai Isơrael wă kơ lu sư oei păng bơ̆jang kơ Kră Yang sư păng lu kon drŏ-nglo sư ling-lang ưh kơ layơ tôch."
"“So if a Levite comes from any of your gates, from where he dwells among all Israel, and comes with all the desire of his mind to the place which the LORD chooses","Tơdah đei minh 'nu bơngai Lêwi wă lê̆ pơlei mă sư oei lăm lu bơngai Isơrael, wă năm tơ anih Kră Yang rơih"
"then he may serve in the name of the LORD his God as all his brethren the Levites do, who stand there before the LORD.","bơngai noh gơh bơ̆jang yua anăn Kră Yang 'Bok Kei-Dei sư, thoi đĭ-đăng lu 'nhŏng oh sư, bơngai Lêwi, oei bơ̆jang 'bơ̆t anăp Kră Yang."
"They shall have equal portions to eat, besides what comes from the sale of his inheritance.","Bơngai noh kư̆m oei đei asong tơmam sa lei-lăi lăm lu 'nhŏng oh sư, mă khan sư đei boih jên đơ̆ng tĕch tơmam hnam dơnŏ sư."
"“When you come into the land which the LORD your God is giving you, you shall not learn to follow the abominations of those nations.","Mưh lu iĕm mơ̆t boih lăm dêh mă Kră Yang 'Bok Kei-Dei iĕm ăn. 'Nĕ kơ pơhrăm pơm rok kiơ̆ dôm lu tơdrong kơnê̆ krưp lu adrĕch adrung noh pơm."
"There shall not be found among you anyone who makes his son or his daughter pass through the fire, or one who practices witchcraft, or a soothsayer, or one who interprets omens, or a sorcerer","Mă-lei iĕm 'nĕ kơ đei bơngai bu pơyơ̆r kon drŏ-nglo kon drŏ-kăn sư 'buh arih pơm tơmam soi, kơ yang, 'nĕ kơ pơm bơngai chă tơng lăng, bơngai mă juăt lăng sơnglŏng khan lê̆ adrol tơdrong wă truh, bơngai pơjâu tơwir"
"or one who conjures spells, or a medium, or a spiritist, or one who calls up the dead.","bơngai juăt kơ chă hơlĕnh, chă pơma hăm lu yang, chă pơma hăm atâu."
"For all who do these things are an abomination to the LORD, and because of these abominations the LORD your God drives them out from before you.","Yua kơ Kră Yang areh păng lăng krưp dêh lu bơngai bu bơ̆jang pơm tơdrong noh păng yua kơ đĭ dôm tơdrong jang kơnê̆ krưp noh, na Kră Yang 'Bok Kei-Dei iĕm pơpuh lê̆ đĭ lu adrĕch adrung lu đe noh đơ̆ng 'bơ̆t anăp iĕm."
"You shall be blameless before the LORD your God.","Iĕm athei oei sa mă 'lơ̆ng rơgoh 'bơ̆t anăp Kră Yang 'Bok Kei-Dei iĕm."
"For these nations which you will dispossess listened to soothsayers and diviners; but as for you, the LORD your God has not appointed such for you.","Lu adrĕch adrung mă iĕm gô puh lê̆, noh lu bơngai pơm pơjâu, lu chă hlang lăng lu bơngai chă khan lê̆ adrol; mă gah iĕm Kră Yang 'Bok Kei-Dei iĕm ưh kơ ăn ôh iĕm pơm thoi noh."
"“The LORD your God will raise up for you a Prophet like me from your midst, from your brethren. Him you shall hear","Đơ̆ng lăm lu iĕm Kră Yang 'Bok Kei-Dei iĕm gô pôk minh 'nu bơngai pơm 'bok khan lê̆ adrol thoi inh; đơ̆ng lăm lu 'nhŏng oh iĕm, lu iĕm athei mơ̆ng kiơ̆ sư!"
"according to all you desired of the LORD your God in Horeb in the day of the assembly, saying, ‘Let me not hear again the voice of the LORD my God, nor let me see this great fire anymore, lest I die.’","Noh trŏ thoi iĕm krao apinh boih Kră Yang 'Bok Kei-Dei iĕm, tơ Hôrêp lăm năr akŭm tih khan: Nhôn krao apinh 'nĕ pă ăn nhôn kơtơ̆ng nơ̆r Kră Yang 'Bok Kei-Dei ôr dơ̆ng păng 'nĕ pă ăn nhôn 'bôh ŭnh sa khơ̆ng 'nâu dơ̆ng, kơnh nhôn lôch đĭ."
"“And the LORD said to me: ‘What they have spoken is good.","Kơplah noh, Kră Yang khan kơ inh: Lu sư pơma trŏ"
"I will raise up for them a Prophet like you from among their brethren, and will put My words in His mouth, and He shall speak to them all that I command Him.","Inh gô rơih pôk ăn minh 'nu bơngai khan lê̆ adrol thoi ih đơ̆ng, lăm 'nhŏng oh lu sư. Inh gô ăn nơ̆r Inh pơma lăm 'bơ̆r sư, na sư gô pơma ăn kơ lu sư dôm tơdrong Inh tơtă kơ lu sư."
"And it shall be that whoever will not hear My words, which He speaks in My name, I will require it of him.","Dah bơngai bu ưh kơ wă mơ̆ng nơ̆r Inh, đơ̆ng bơngai mă khan lê̆ adrol noh sư gô yua anăn Inh pơma, na Inh boih gô jô̆ bơngai noh yoch."
"But the prophet who presumes to speak a word in My name, which I have not commanded him to speak, or who speaks in the name of other gods, that prophet shall die.’","Tơdah đei bơngai khan lê̆ adrol đei jơhngơ̆m pơang yua anăn Inh pơma dôm tơdrong kiơ mă Inh ưh kơ athei sư pơma, dah yua anăn lu yang nai, na lu bơngai thoi noh trŏ kơ pơlôch."
"And if you say in your heart, ‘How shall we know the word which the LORD has not spoken?’","Lu iĕm pơma lăm jơhngơ̆m khan: Liơ lu nhôn gơh băt kơnăl nơ̆r ayơ mă đơ̆ng Kră Yang bơtho khan?"
"when a prophet speaks in the name of the LORD, if the thing does not happen or come to pass, that is the thing which the LORD has not spoken; the prophet has spoken it presumptuously; you shall not be afraid of him.","Tơdah bơngai khan lê̆ adrol yua anăn Kră Yang na pơma, nơ̆r pơma bơngai noh ưh kơ đei truh păng ưh kơ đei pơsĭt 'blep trŏ, noh ưh kơ nơ̆r Kră Yang mă bơtho khan, bơngai khan lê̆ adrol pơma lĕch đơ̆ng tơdrong sư pơang. 'Nĕ hli kơ sư ôh."
"“When the LORD your God has cut off the nations whose land the LORD your God is giving you, and you dispossess them and dwell in their cities and in their houses","Layơ Kră Yang 'Bok Kei-Dei iĕm pơlôch pơrăm đĭ boih lu adrĕch adrung mă oei lăm dêh char Kră Yang 'Bok Kei-Dei iĕm ăn mưh iĕm đei pơpuh lê̆ lu sư boih, mơ̆t oei lăm lu pơlei păng lăm hnam lu sư boih"
"you shall separate three cities for yourself in the midst of your land which the LORD your God is giving you to possess.","Iĕm athei 'măn lê̆ pha pêng tŏ pơlei kơ lăm tŏk-bŏk dêh mă Kră Yang 'Bok Kei-Dei ăn iŏk."
"You shall prepare roads for yourself, and divide into three parts the territory of your land which the LORD your God is giving you to inherit, that any manslayer may flee there.","Iĕm athei pơm trong, klah asong pêng tŏ tơring lăm dêh mă Kră Yang 'Bok Kei-Dei ăn kơ iĕm asong wă bơ̆jang sa; Wă ăn kơ lu bơngai pơlôch đe ôn kơ'nơp tơ noh."
"“And this is the case of the manslayer who flees there, that he may live: Whoever kills his neighbor unintentionally, not having hated him in time past","'Nâu boih tơdrong juăt kơ lu bơngai pơlôch bơngai ôn kơ'nơp tơ noh wă kơ gơh pơklaih tơdrong arih sư kơdih, bơngai bu hơch 'bơm pơlôch ưh kơ pơrơ̆ng, ưh kơ đei chă areh băl adrol."
"as when a man goes to the woods with his neighbor to cut timber, and his hand swings a stroke with the ax to cut down the tree, and the head slips from the handle and strikes his neighbor so that he dies—he shall flee to one of these cities and live","Pơtih gia thoi bơngai noh năm hơdai buăl sư mơ̆t tơ lăm bri kăl 'long ŭnh, ti sư oei kăl 'long ŭnh, na pla sung tơgloh 'bơm buăl sư, lôch hloi, na sư kơdâu ôn kơ'nơp akâu sư minh lăm pêng tŏ pơlei 'nâu, wă pơklaih tơdrong arih sư"
"lest the avenger of blood, while his anger is hot, pursue the manslayer and overtake him, because the way is long, and kill him, though he was not deserving of death, since he had not hated the victim in time past.","Dah bơngai wă tơiung kơting, blĕk dêh na druh bơngai mă pơlôch đe noh, yua kơ trong ataih dêh, druh tam na koh pơlôch hloi bơngai noh, mă khan bơngai noh ưh tam trŏ pơlôch ră, ưh kơ đei tơdrong đơ̆ng adrol ki sơ̆, sư tam lah chă tơhil areh băl hăm lu rông 'bôt sư."
"Therefore I command you, saying, ‘You shall separate three cities for yourself.’","Yua kơ thoi noh inh bơtho khan kơ iĕm: Klah lê̆ pêng tŏ pơlei âu."
"“Now if the LORD your God enlarges your territory, as He swore to your fathers, and gives you the land which He promised to give to your fathers","Mưh Kră Yang 'Bok Kei-Dei pơih hơdral teh đak iĕm rai să kiơ̆ thoi Sư đei pơkă pơkăm hăm lu 'bok iĕm, na ăn kơ iĕm đĭ teh đak mă Sư pơkă wă ăn kơ lu 'bok iĕm."
"and if you keep all these commandments and do them, which I command you today, to love the LORD your God and to walk always in His ways, then you shall add three more cities for yourself besides these three","Yua kơ iĕm, pơm kiơ̆ dôm nơ̆r tơtă mă inh bơtho khan ăn kơ iĕm năr âu, athei 'mêm kơ Kră Yang 'Bok Kei-Dei, yak kiơ̆ trong Sư ling-lang, thoi noh iĕm athei lê̆ thim pêng tŏ pơlei plơ̆ng dơ̆ng"
"lest innocent blood be shed in the midst of your land which the LORD your God is giving you as an inheritance, and thus guilt of bloodshed be upon you.","wă huay kơ đei tuh pham tơdrong kơ đei lăm char mă Kră Yang 'Bok Kei-Dei ăn boih kơ iĕm jang sa, lei na iĕm huay kơ pŭ yoch tuh pham noh."
"“But if anyone hates his neighbor, lies in wait for him, rises against him and strikes him mortally, so that he dies, and he flees to one of these cities","Mă-lei tơdah đei minh 'nu bơngai drŏ-nglo hil areh kơ bơngai rông 'bôt sư, chă đon wă răp pơlôch bơngai noh, bơngai noh lôch, na kơdâu ôn kơ'nơp kơdih lăm minh lu pơlei 'nâu"
"then the elders of his city shall send and bring him from there, and deliver him over to the hand of the avenger of blood, that he may die.","Na lu kră pơlei sư wơh athei đe rôp bơngai noh đơ̆ng pơlei ôn kơ'nơp na pơjao ăn kơ lu bơngai pơm 'mong pham pơlôch bơngai noh."
"Your eye shall not pity him, but you shall put away the guilt of innocent blood from Israel, that it may go well with you.","Iĕm 'nĕ lăng khan mơnat kơ bơngai pơlôch đe, mă-lei athei pơlôch lê̆ lu bơngai pơlôch đe ưh kơ pơm yoch đơ̆ng dêh Isơrael, wă kơ lu iĕm đei pŭn hiôk."
"“You shall not remove your neighbor’s landmark, which the men of old have set, in your inheritance which you will inherit in the land that the LORD your God is giving you to possess.","'Nĕ kơ rĭ 'long pơ̆ng hơdral mă đơ̆ng lu kră sơ̆ đei pơ̆ng wă klah asong teh jang sa, lăm dêh char mă Kră Yang 'Bok Kei-Dei ăn kơ iĕm iŏk."
"“One witness shall not rise against a man concerning any iniquity or any sin that he commits; by the mouth of two or three witnesses the matter shall be established.","Kơtơ̆ng đơ̆ng minh 'nu bơngai pơm kơdranh ưh tam gơh ôh wă jô̆ kơ bu khan yoch mă khan sư pơm glăi dêh dah sư đei pơm glăi tơdrong kiơ; athei đei 'bar dah pêng 'nu bơngai pơm kơdranh, lei na gơh jô̆ sư glăi."
"If a false witness rises against any man to testify against him of wrongdoing","Tơdah đei minh 'nu roi sơlam hơlĕnh wă jâu kư̆ kă kơ minh 'nu khan pơm yoch glăi"
"then both men in the controversy shall stand before the LORD, before the priests and the judges who serve in those days.","'bar 'nu bre bơngai đe jâu, bơngai jâu noh gô năm 'bơ̆t anăp Kră Yang 'bơ̆t anăp 'bok soi păng lu kră sek tơlang oei jang kơplah noh."
"And the judges shall make careful inquiry, and indeed, if the witness is a false witness, who has testified falsely against his brother","Lu kră sek tơlang gô apinh lăng hơlen mă hơđăl, tơdah 'bôh bơngai chă sơlam hơlĕnh, pơglăi ăn kơ lu 'nhŏng oh sư"
"then you shall do to him as he thought to have done to his brother; so you shall put away the evil from among you.","Lei ih athei pơm kơ sư thoi sư đei pơm kơ 'nhŏng oh sư; lu iĕm athei pơm rơgoh tơdrong yoch đơ̆ng lăm kon pơlei iĕm thoi noh."
"And those who remain shall hear and fear, and hereafter they shall not again commit such evil among you.","Wă kơ lu bơngai kơtơ̆ng tơdrong noh gô hli, ưh pă pơm kơnê̆ chă jâu băl dơ̆ng lăm lu iĕm."
"Your eye shall not pity: life shall be for life, eye for eye, tooth for tooth, hand for hand, foot for foot.","'Nĕ khan mơnat, tơdrong arih 'mong tơdrong arih, măt 'mong măt, hơnĕnh 'mong hơnĕnh, ti 'mong ti, jơ̆ng 'mong jơ̆ng."
"“When you go out to battle against your enemies, and see horses and chariots and people more numerous than you, do not be afraid of them; for the LORD your God is with you, who brought you up from the land of Egypt.","Mưh iĕm năm tơblah ham lu bơngai ayăt kơ iĕm 'bôh aseh, gre aseh păng linh lơ hloh kơ iĕm, 'nĕ kơ hli, yua kơ Kră Yang 'Bok Kei-Dei iĕm Tơ'ngla mă chông iĕm lĕch đơ̆ng dêh Êyiptơ, gô oei hơdai iĕm."
"So it shall be, when you are on the verge of battle, that the priest shall approach and speak to the people.","Mưh wă pơtơm tơblah, 'bok soi gô năm adrol, pơtơm krao linh"
"And he shall say to them, ‘Hear, O Israel: Today you are on the verge of battle with your enemies. Do not let your heart faint, do not be afraid, and do not tremble or be terrified because of them","Na sư khan: Ơ lu bơngai Isơrael mơ̆ng bĕ! Năr âu lu bơ̆n gô năm tơblah hăm lu bơngai ayăt lu iĕm 'nĕ rơdu lêl 'nĕ kơ hli, 'nĕ kơ tơrơ, 'nĕ kơ lăng krưp."
"for the LORD your God is He who goes with you, to fight for you against your enemies, to save you.’","Yua kơ Kră Yang 'Bok Kei-Dei lu iĕm gô năm hơdai hăm lu iĕm, tơblah lu ayăt dŏng lu iĕm păng ăn jei lu iĕm."
"“Then the officers shall speak to the people, saying: ‘What man is there who has built a new house and has not dedicated it? Let him go and return to his house, lest he die in the battle and another man dedicate it.","Lu yŏng pơgơ̆r linh khan kơ lu linh: Bơngai bu 'nao pơm hnam tam mă et sa pơkeh? Brŏk bĕ tơ hnam sư, kơnh hli kơ lôch lăm năr tơblah, na lê̆ kơ bơngai nai et sa pơkeh."
"Also what man is there who has planted a vineyard and has not eaten of it? Let him go and return to his house, lest he die in the battle and another man eat of it.","Bơngai bu hlôi pơm pơtăm minh hlak pơgar hơmu păng tam mă phĕ sa plei? Brŏk bĕ tơ hnam sư, kơnh hli kơ lôch lăm năr tơblah, na lê̆ kơ bơngai nai phĕ sa plei noh."
"And what man is there who is betrothed to a woman and has not married her? Let him go and return to his house, lest he die in the battle and another man marry her.’","Bơngai bu hơkơ̆t boih hăm bơngai adruh, tam mă oei? Brŏk bĕ tơ hnam sư, kơnh hli kơ lôch lăm năr tơblah, na lê̆ kơ bơngai nai iŏk oei?"
"“The officers shall speak further to the people, and say, ‘What man is there who is fearful and fainthearted? Let him go and return to his house, lest the heart of his brethren faint like his heart.’","Lu yŏng pơgơ̆r linh khan dơ̆ng hăm lu linh: Bơngai bu hli tơrơ? Brŏk bĕ tơ hnam sư, kơnh jơhngơ̆m 'nhŏng oh wang hơdai hli thoi sư mơ̆n"
"And so it shall be, when the officers have finished speaking to the people, that they shall make captains of the armies to lead the people.","Lu yŏng pơgơ̆r linh pơma đang boih hăm lu linh, lu sư chă rơih pơm yŏng pơgơ̆r đĭ-đăng linh."
"“When you go near a city to fight against it, then proclaim an offer of peace to it.","Kơplah wă năm wang blah pơlei ayơ, adrol hloh athei pơma hiôk hăm pơlei noh."
"And it shall be that if they accept your offer of peace, and open to you, then all the people who are found in it shall be placed under tribute to you, and serve you.","Tơdah pơlei noh tơl rơngơp păng pơih ăn 'măng jang kơ lu iĕm, lei đĭ-đăng kon pơlei noh gô pơm đĭch păng bơ̆jang kơ iĕm."
"Now if the city will not make peace with you, but makes war against you, then you shall besiege it.","Mă-lei tơdah pơlei noh ưh kơ wă pơhiôk hăm iĕm 'maih tơblah hăm iĕm lei athei wang tăp dăr kơ pơlei noh."
"And when the LORD your God delivers it into your hands, you shall strike every male in it with the edge of the sword.","Dah Kră Yang 'Bok Kei-Dei pơjao pơlei noh lăm tơpang ti iĕm, lei iĕm athei pơlôch pơđĭ lu bơngai drŏ-nglo pơlei hăm đao gưm."
"But the women, the little ones, the livestock, and all that is in the city, all its spoil, you shall plunder for yourself; and you shall eat the enemies’ plunder which the LORD your God gives you.","Na iĕm athei rôp iŏk đĭ, lu bơngai drŏ-kăn, lu hơ'lơ̆p, sem dơrong păng đĭ-đăng dôm tơmam kiơ lăm pơlei, noh tơmam blah tơgar iŏk, iĕm gô iŏk yua dôm tơmam đêl blah tơgar iŏk mă Kră Yang ăn boih kơ iĕm."
"Thus you shall do to all the cities which are very far from you, which are not of the cities of these nations.","Lu iĕm athei pơm thoi noh mơ̆n hăm lu pơlei mă oei ataih dêh đơ̆ng iĕm, mă ưh kơ trŏ pơlei lu adrĕch 'nâu."
"“But of the cities of these peoples which the LORD your God gives you as an inheritance, you shall let nothing that breathes remain alive","Mă-lei lăm pơlei lu adrĕch 'nâu, mă Kră Yang 'Bok Kei-Dei ăn boih kơ iĕm bơ̆jang sa, na iĕm athei pơlôch đĭ sem kiơ dui jơhngơ̆m."
"but you shall utterly destroy them: the Hittite and the Amorite and the Canaanite and the Perizzite and the Hivite and the Jebusite, just as the LORD your God has commanded you","Athei pơlôch pơrăm đĭ, kon pơlei Hêtit, kon pơlei Amôrit, kon pơlei Kanaan, kon pơlei Pêrisit, kon pơlei Hêwit, kon pơlei Jêbus, kiơ̆ thoi Kră Yang 'Bok Kei-Dei iĕm đei pơkă boih."
"lest they teach you to do according to all their abominations which they have done for their gods, and you sin against the LORD your God.","Tơdah ưh lu sư gô pơtơm iĕm rok pơm kiơ̆ dôm lu tơdrong kơnê̆ krưp mă lu sư pơm, kơkuh kơ rup yang lu sư, lu iĕm gô pơm yoch hăm Kră Yang 'Bok Kei-Dei lu iĕm."
"“When you besiege a city for a long time, while making war against it to take it, you shall not destroy its trees by wielding an ax against them; if you can eat of them, do not cut them down to use in the siege, for the tree of the field is man’s food.","Mưh lu iĕm wang dăr pơlei ayơ đunh wă 'maih tơgar iŏk, 'nĕ kơ iŏk sung kăl lu 'long plei sa pơlei noh, yua kơ lu iĕm gô phĕ sa plei 'long noh 'nĕ kơ kăl tŭk lê̆ lu 'long, yua kơ lu 'long 'nâu chăt lăm mir, ưh kơ bơngai mă lu iĕm wang"
"Only the trees which you know are not trees for food you may destroy and cut down, to build siegeworks against the city that makes war with you, until it is subdued.","Lu iĕm athei pơrăm păng kăl lu 'long ưh kơ đei plei sa; yua bĕ lu 'long noh pơm kơđông anih wă tơblah hăm pơlei, dĭng mă lu iĕm gơh mơ̆t blah iŏk."
"“If anyone is found slain, lying in the field in the land which the LORD your God is giving you to possess, and it is not known who killed him","Tơdah lăm teh mă Kră Yang 'Bok Kei-Dei iĕm ăn kơ lu iĕm iŏk oei, đei 'bôh minh 'nu bơngai đe pơlôch, tơ'bĭch lăm chŭn, ưh kơ băt bơngai bu pơlôch"
"then your elders and your judges shall go out and measure the distance from the slain man to the surrounding cities.","na lu đe kră pơlei păng lu bơngai sek tơlang athei pơtŏ lăng đơ̆ng bơngai lôch noh truh tơ lu pơlei jum dăr noh ataih dang yơ."
"And it shall be that the elders of the city nearest to the slain man will take a heifer which has not been worked and which has not pulled with a yoke.","Lu đe kră pơlei oei jê̆ hloh bơngai lôch noh, athei rôp minh pôm rơmo akăn adruh tam mă jang dah tam mă tah tơ 'long ăt"
"The elders of that city shall bring the heifer down to a valley with flowing water, which is neither plowed nor sown, and they shall break the heifer’s neck there in the valley.","dui ba rơmo noh truh tơ thŭng, anih mă ưh tam đei bu choh păng đei đak ro tơ noh lu sư gô gơ̆ lê̆ hơko rơmo akăn noh."
"Then the priests, the sons of Levi, shall come near, for the LORD your God has chosen them to minister to Him and to bless in the name of the LORD; by their word every controversy and every assault shall be settled.","Lu 'bok soi, kon drŏ-nglo bơngai Lêwi, gô năm jê̆ tơ noh; yua kơ Kră Yang 'Bok Kei-Dei iĕm rơih iŏk lu sư boih wă jang kơ Sư păng yua anăn Kră Yang sơkat ăn pŭn hiôk athei sek tơlang lu tơdrong pơjah pơjăng păng đei pơjĭ băl."
"And all the elders of that city nearest to the slain man shall wash their hands over the heifer whose neck was broken in the valley.","Đĭ kơ lu kră pơlei mă oei jê̆ hloh bơngai lôch noh, athei ôp ti lu sư tơ kơpal rơmo akăn adruh noh, mă 'nao gơ̆ hơko tơ lăm thŭng noh"
"Then they shall answer and say, ‘Our hands have not shed this blood, nor have our eyes seen it.","păng ti lu nhôn ưh kơ đei pơm kơ pham bơngai âu lĕch; măt lu nhôn ưh kơ đei 'bôh bu pơlôch."
"Provide atonement, O LORD, for Your people Israel, whom You have redeemed, and do not lay innocent blood to the charge of Your people Israel.’ And atonement shall be provided on their behalf for the blood.","Kơkuh kơ Ih ơ Kră Yang apinh Ih mơnat ăn tơdrong yoch kon pơlei pơla Ih Isơrael mă Ih huai iŏk boih; apinh 'nĕ kơ jô̆ pham ưh kơ đei tơdrong yoch âu kơ kon pơlei Ih! Lei tơdrong yoch tuh pham âu gô huai iŏk."
"So you shall put away the guilt of innocent blood from among you when you do what is right in the sight of the LORD.","Lu iĕm gô rơgoh 'lơ̆ng tơpăt 'bơ̆t anăp Kră Yang, na tơdrong tuh pham ưh kơ đei tơdrong yoch 'nâu pă đei tơpŭ kơ iĕm."
"“When you go out to war against your enemies, and the LORD your God delivers them into your hand, and you take them captive","Mưh layơ iĕm tơblah hăm lu bơngai ayăt kơ iĕm păng Kră Yang 'Bok Kei-Dei iĕm pơjao lu sư lăm ti iĕm păng iĕm rôp lu sư pơm bơnă"
"and you see among the captives a beautiful woman, and desire her and would take her for your wife","tơdah lăm lu bơnă đei minh 'nu bơngai adruh 'lơ̆ng păng hưch kơ sư 'maih iŏk sư pơm akăn"
"then you shall bring her home to your house, and she shall shave her head and trim her nails.","athei chông ba sư brŏk tơ hnam iĕm; adruh ei athei yuă sŏk, kăt tơngiơh ti sư."
"She shall put off the clothes of her captivity, remain in your house, and mourn her father and her mother a full month; after that you may go in to her and be her husband, and she shall be your wife.","Sư gô plôh lê̆ ao bơnă, na oei lăm hnam iĕm nhơ̆m kơ mĕ 'bă sư lăm minh khei. Đơ̆ng noh iĕm gô năm oei kơ sư, pơm klo sư păng sư gô pơm akăn iĕm."
"And it shall be, if you have no delight in her, then you shall set her free, but you certainly shall not sell her for money; you shall not treat her brutally, because you have humbled her.","Tơdah năr đơ̆ng rŏng ưh pă wă kơ sư dơ̆ng, sư 'maih wă năm tơ yơ, na athei ăn kơ sư năm mơ̆ng kơ sư wă, yua kơ iĕm hlôi iŏk sư pơm akăn, ưh kơ gơh tĕch păng pơm kơ sư thoi đĭch."
"“If a man has two wives, one loved and the other unloved, and they have borne him children, both the loved and the unloved, and if the firstborn son is of her who is unloved","Tơdah minh 'nu bơngai drŏ-nglo đei 'bar 'nu akăn, akăn 'nâu sư 'mêm, akăn noh sư areh, mă-lei 'bar 'nu noh đei kon ngăl, na kon kơdră drŏ-nglo gah akăn mă sư areh noh, iŏk jô̆ kon kơdră"
"then it shall be, on the day he bequeaths his possessions to his sons, that he must not bestow firstborn status on the son of the loved wife in preference to the son of the unloved, the true firstborn.","Dah sư klah asong mŭk tơmam ăn kơ lu kon sư lei ưh kơ gơh pơjao ăn kơ kon drŏ-nglo kơdră mă sư 'mêm tơplih kơ kon drŏ-nglo akăn mă sư areh ôh, yua kơ sư noh trŏ kơ kon drŏ-nglo mă kơdră."
"But he shall acknowledge the son of the unloved wife as the firstborn by giving him a double portion of all that he has, for he is the beginning of his strength; the right of the firstborn is his.","Bơngai noh athei iŏk kon drŏ-nglo akăn mă sư areh noh pơm kon kơdră, klah asong 'bar gah dôm tơmam sư đei hloh kơ lu kon nai. Kon kơdră drŏ-nglo noh đơ̆ng jơhngơ̆m pran 'bă, na jing kon kơdră noh sư boih."
"“If a man has a stubborn and rebellious son who will not obey the voice of his father or the voice of his mother, and who, when they have chastened him, will not heed them","Tơdah bơngai bu đei minh 'nu kon anat kơ bơtho păng kơchu, ưh kơ mơ̆ng kiơ̆ nơ̆r mĕ 'bă, mă khan bơtho pơjĭ ră, sư oei kơchu ưh kơ mơ̆ng nơ̆r"
"then his father and his mother shall take hold of him and bring him out to the elders of his city, to the gate of his city.","na mĕ 'bă athei rôp dui chông ba sư truh tơ lu kră pơlei, tơ anih 'măng jang pơlei."
"And they shall say to the elders of his city, ‘This son of ours is stubborn and rebellious; he will not obey our voice; he is a glutton and a drunkard.’","Mĕ 'bă gô roi ăn kơ lu kră pơlei khan: 'Nâu kon lu nhôn kơchu păng arăng kơ̆l dêh, ưh kơ mơ̆ng nơ̆r lu nhôn, bơtho khan, jing bơngai thông kư̆ kă, chă et suai ling-lang."
"Then all the men of his city shall stone him to death with stones; so you shall put away the evil from among you, and all Israel shall hear and fear.","Đơ̆ng noh đĭ-đăng, lu drŏ-nglo lăm pơlei klơ̆m pơlôch sư păng tơmo; iĕm pơm rơgoh tơdrong kơnê̆ đơ̆ng lăm kon pơlei păng đĭ-đăng kon pơlei Isơrael gô kơtơ̆ng tơdrong noh na hli tơrơ."
"“If a man has committed a sin deserving of death, and he is put to death, and you hang him on a tree","Tơdah minh 'nu bơngai bu pơm yoch tih trŏ kơ lôch, na đe pơlôch sư hloi păng hrek atol sư tơ 'long gơ̆ng"
"his body shall not remain overnight on the tree, but you shall surely bury him that day, so that you do not defile the land which the LORD your God is giving you as an inheritance; for he who is hanged is accursed of God.","atâu sư 'nĕ kơ lê̆ kơpal gơ̆ng 'long noh truh minh măng, athei 'bŭ lăm năr noh hloi, yua bơngai đe hrek atol noh Kră Yang 'Bok Kei-Dei hiap pơtê̆ boih, na iĕm 'nĕ kơ pơm 'mê̆-'mach kơ teh đak iĕm mă Kră Yang 'Bok Kei-Dei ăn kơ iĕm jang sa."
"“You shall not see your brother’s ox or his sheep going astray, and hide yourself from them; you shall certainly bring them back to your brother.","Tơdah iĕm 'bôh rơmo dah triu lu 'nhŏng oh bơ̆n jrok, 'nĕ kơ lăng đĕch athei dui ba puh sư brŏk ăn kơ 'nhŏng oh iĕm."
"And if your brother is not near you, or if you do not know him, then you shall bring it to your own house, and it shall remain with you until your brother seeks it; then you shall restore it to him.","Tơdah tơ'ngla sư ưh kơ oei jê̆ iĕm păng dah iĕm ưh kơ băt kơ bơngai noh, na athei dui rơmo, triu noh tơmơ̆t tơ hnam iĕm, dĭng truh tơ lu 'nhŏng oh năm chă apinh, na pơdrâu tơwih ăn kơ tơ'ngla sư dơ̆ng."
"You shall do the same with his donkey, and so shall you do with his garment; with any lost thing of your brother’s, which he has lost and you have found, you shall do likewise; you must not hide yourself.","Iĕm kư̆m athei pơm thoi noh dah 'bôh aseh iĕ, ao tai dah tơmam kiơ đe huŏng hiong, dah jrok wơ̆l mă iĕm đei 'bôh. 'Nĕ kơ sơngah, pơm khan ưh kơ 'bôh."
"“You shall not see your brother’s donkey or his ox fall down along the road, and hide yourself from them; you shall surely help him lift them up again.","Tơdah iĕm 'bôh aseh iĕ dah rơmo lu 'nhŏng oh bơ̆n puh pơ̆k tơ rok trong, 'nĕ khan lăng đĕch; athei pơgring tơiung sư."
"“A woman shall not wear anything that pertains to a man, nor shall a man put on a woman’s garment, for all who do so are an abomination to the LORD your God.","Bơngai drŏ-kăn ưh kơ gơh hrŭk hơbĕn ao bơngai drŏ-nglo păng bơngai drŏ-nglo kư̆m ưh kơ gơh hrŭk hơbĕn ao drŏ-kăn; yua, kơ Kră Yang 'Bok Kei-Dei iĕm lăng areh krưp dêh."
"“If a bird’s nest happens to be before you along the way, in any tree or on the ground, with young ones or eggs, with the mother sitting on the young or on the eggs, you shall not take the mother with the young","Tơdah iĕm 'bôh tơ rok trong dah tơ kơpal 'long dah tơ teh, đei tơpu sem, yŏng sư oei 'nơ̆m kon dah kơtăp, 'nĕ kơ rôp yŏng hăm kon sư."
"you shall surely let the mother go, and take the young for yourself, that it may be well with you and that you may prolong your days.","Iĕm athei achăng lê̆ yŏng sư păr, na rôp iŏk kon sư, wă kơ iĕm gơh đei pŭn hiôk păng arih sot."
"“When you build a new house, then you shall make a parapet for your roof, that you may not bring guilt of bloodshed on your household if anyone falls from it.","Mưh iĕm pơm hnam 'nao, athei pơm 'long pĕng găn tăp dăr kơ bơbŭng, kơnh hli kơ đei bơngai huŏng đơ̆ng bơbŭng hnam noh, bơ̆n huay pă pŭ kơting, đơ̆ng hnam 'nao noh."
"“You shall not sow your vineyard with different kinds of seed, lest the yield of the seed which you have sown and the fruit of your vineyard be defiled.","'Nĕ kơ pơtăm lăm pơgar hơmu iĕm 'long nai, iĕm athei pơyơ̆r đĭ dôm lu tơmam iĕm đei yua lăm pơgar, plei hơmu dah tơmam đơ̆ng 'long nai."
"“You shall not plow with an ox and a donkey together.","'Nĕ kơ tah 'long ăt hơdai rơmo hăm aseh iĕ, mưh iĕm wă rơuơ."
"“You shall not wear a garment of different sorts, such as wool and linen mixed together.","'Nĕ kơ hrŭk hơbĕn ao đe tanh che hrâu sŏk triu păng lơ brai phara."
"“You shall make tassels on the four corners of the clothing with which you cover yourself.","Ih athei sĭt reng lem 'bơ̆t puăn pah mum ao tai iĕm hrŭk."
"“If any man takes a wife, and goes in to her, and detests her","Tơdah minh 'nu bơngai drŏ-nglo iŏk akăn, 'bĭch hăm sư boih, đơ̆ng rŏng areh hrĕch achăng lê̆"
"and charges her with shameful conduct, and brings a bad name on her, and says, ‘I took this woman, and when I came to her I found she was not a virgin,’","na chă roi sa kơnê̆ kơ adruh noh, khan. Inh oei boih kơ adruh noh, wă inh jê̆ sư, inh 'bôh băt kơ sư ưh pă 'lơ̆ng hơnĭl boih."
"then the father and mother of the young woman shall take and bring out the evidence of the young woman’s virginity to the elders of the city at the gate.","Kơplah noh mĕ 'bă bơngai adruh noh gô roi pơdah tơbăt gah adruh noh oei hơlai 'lơ̆ng, 'bơ̆t anăp lu kră 'bơ̆t 'măng jang pơlei."
"And the young woman’s father shall say to the elders, ‘I gave my daughter to this man as wife, and he detests her.","'Bă bơngai drŏ-kăn ei gô roi kơ lu kră pơlei: “Inh ăn kon adruh inh oei kơ bơngai 'nâu pơm akăn sư, mă-lei sư areh hrĕch achăng kon inh"
"Now he has charged her with shameful conduct, saying, “I found your daughter was not a virgin,” and yet these are the evidences of my daughter’s virginity.’ And they shall spread the cloth before the elders of the city.","bơngai âu chă roi khan kơnê̆ kơ sư: ‘Inh ưh kơ 'bôh khan kon ih oei 'lơ̆ng hơnĭl.’ 'Nâu tơdrong wă kơ băt kơnăl kơ kon adruh inh oei 'lơ̆ng hơnĭl.” Na mĕ 'bă sư iŏk ao tai adruh ei lơ̆k bơyar 'bơ̆t anăp lu kră pơlei ei."
"Then the elders of that city shall take that man and punish him","Lu kră pơlei noh gô rôp bơngai drŏ-nglo noh, teh bơtho pơjĭ sư."
"and they shall fine him one hundred shekels of silver and give them to the father of the young woman, because he has brought a bad name on a virgin of Israel. And she shall be his wife; he cannot divorce her all his days.","Lu sư gô đô̆ bơngai drŏ-nglo noh minh kĭ hu.a Ăn kơ 'bă bơngai adruh noh, yua kơ bơngai drŏ-nglo noh pơ'brơh anăn adruh jing kơnê̆ kơ minh 'nu adruh hơlai bơngai Isơrael. Bơngai drŏ-kăn noh oei jing akăn sư; sư ưh pă gơh achăng boih kơplah sư oei arih."
"“But if the thing is true, and evidences of virginity are not found for the young woman","Mă-lei dah tơdrong drŏ-nglo khan noh trŏ tơpă, bơngai adruh noh ưh pă 'lơ̆ng hơnĭl bơih."
"then they shall bring out the young woman to the door of her father’s house, and the men of her city shall stone her to death with stones, because she has done a disgraceful thing in Israel, to play the harlot in her father’s house. So you shall put away the evil from among you.","Lei lu kră pơlei athei chông ba drŏ-kăn noh truh 'bơ̆t 'măng hnam 'bă sư, kon pơlei gô klơ̆m pơlôch drŏ-kăn noh hăm tơmo, yua kơ bơngai drŏ-kăn noh đei pơm tơdrong yoch kơnê̆ lăm Isơrael. Pơm pơyô ngôi kư̆ kă adrol kơ chă klo, kơplah sư oei lăm hnam 'bă sư. Thoi noh. Lu iĕm gô pơm rơgoh hŭt lê̆ tơdrong yoch kơnê̆ đơ̆ng lăm lu iĕm."
"“If a man is found lying with a woman married to a husband, then both of them shall die—the man that lay with the woman, and the woman; so you shall put away the evil from Israel.","Tơdah đe rôp minh 'nu bơngai drŏ-nglo 'bĭch hơdai hăm akăn bơngai nai, đĭ măr sư noh đe gô pơlôch; thoi noh lu iĕm gô pơm rơgoh hŭt lê̆ tơdrong yoch kơnê̆ đơ̆ng lăm Isơrael."
"“If a young woman who is a virgin is betrothed to a husband, and a man finds her in the city and lies with her","Tơdah đei minh 'nu bơngai drŏ-nglo tơ'bơ̆p minh 'nu adruh hơlai hle hlôi hơkơ̆t boih na 'bĭch hơdai hăm sư."
"then you shall bring them both out to the gate of that city, and you shall stone them to death with stones, the young woman because she did not cry out in the city, and the man because he humbled his neighbor’s wife; so you shall put away the evil from among you.","Lu iĕm athei chông ba đĭ 'bar 'nu bơngai noh lĕch năm 'bơ̆t 'măng jang pơlei, na iŏk tơmo klơ̆m pơlôch măr sư; bơngai drŏ-kăn glăi yua kơ ưh kơ đei ôr krao lăm pơlei dŏng sư, bơngai drŏ-nglo glăi yua kơ pơm yoch hăm akăn bơngai nai; iĕm gô pơm rơgoh hŭt lê̆ tơdrong yoch kơnê̆ đơ̆ng lăm lu kon pơlei iĕm."
"“But if a man finds a betrothed young woman in the countryside, and the man forces her and lies with her, then only the man who lay with her shall die.","Mă-lei tơdah bơngai drŏ-nglo tơ'bơ̆p bơngai drŏ-kăn hơkơ̆t hăm đe boih, na tơrôp 'bĭch hơdai tơ lăm bri, na minh 'nu bơngai drŏ-nglo đĕch đe pơlôch."
"But you shall do nothing to the young woman; there is in the young woman no sin deserving of death, for just as when a man rises against his neighbor and kills him, even so is this matter.","'Nĕ kơ pơm kiơ kơ bơngai drŏ-kăn adruh noh; yua kơ sư ưh kơ đei pơm yoch kiơ trŏ kơ lôch. Tơdrong pơm 'nâu nhen thoi minh 'nu bơngai bruh pơlôch lu bơngai rông 'bôt sư"
"For he found her in the countryside, and the betrothed young woman cried out, but there was no one to save her.","yua kơ bơngai drŏ-nglo tơ'bơ̆p bơngai drŏ-kăn hlôi hơkơ̆t hăm đe tơ bri mă drŏ-kăn ei ôr krao, kư̆m ưh kơ đei bơngai bu dŏng."
"“If a man finds a young woman who is a virgin, who is not betrothed, and he seizes her and lies with her, and they are found out","Tơdah minh 'nu bơngai drŏ-nglo tơ'bơ̆p minh 'nu bơngai drŏ-kăn oei adruh hơlai tam mă hơkơ̆t hăm đe, na tơrôp adruh ei 'bĭch hơdai, na đe tơ'bơ̆p 'bôh hloi kơtă ei"
"then the man who lay with her shall give to the young woman’s father fifty shekels of silver, and she shall be his wife because he has humbled her; he shall not be permitted to divorce her all his days.","bơngai drŏ-nglo noh athei ăn kơ 'bă bơngai drŏ-kăn noh tơdrâu-hrĕng gram hu, đơ̆ng noh na gô iŏk drŏ-kăn ei pơm akăn sư, yua kơ sư pơ'brơh kơ drŏ-kăn noh, sư oei arih sot dang yơ, kư̆m ưh kơ gơh tơbrŏk hrĕch achăng bơngai drŏ-kăn noh."
"“A man shall not take his father’s wife, nor uncover his father’s bed.","Ưh kơ đei bơngai bu gơh iŏk oei đêl akăn kơnhŏng 'bă sư pơm pơ'brơh kơ 'bă sư."
"“He who is emasculated by crushing or mutilation shall not enter the assembly of the LORD.","Bơngai drŏ-nglo krĕo, kăt trong hơyô dah pơchah bŏng ưh kơ gơh mơ̆t lăm khŭl kon pơlei Kră Yang ôh."
"“One of illegitimate birth shall not enter the assembly of the LORD; even to the tenth generation none of his descendants shall enter the assembly of the LORD.","Bơngai mă mĕ sư pơm kư̆ kă pŭ kon pôm ưh kơ gơh ăn mơ̆t tơ lăm khŭl kon bơngai Kră Yang ôh, mă khan truh tơ kon sâu mơjĭt jơhnơr kư̆m ưh kơ gơh ăn mơ̆t."
"“An Ammonite or Moabite shall not enter the assembly of the LORD; even to the tenth generation none of his descendants shall enter the assembly of the LORD forever","Bơngai Ammôn kư̆m thoi bơngai Môap kư̆m ưh kơ gơh mơ̆t lăm khŭl kon pơlei Kră Yang, mă khan truh tơ kon sâu mơjĭt jơhnơr kư̆m ưh kơ gơh ôh."
"because they did not meet you with bread and water on the road when you came out of Egypt, and because they hired against you Balaam the son of Beor from Pethor of Mesopotamia, to curse you.","Yua kơ kơplah lu iĕm lĕch hlôi đơ̆ng dêh Êyiptơ, lu sư ưh kơ năm ba 'bĕng tơmam sa păng đak nhă sơng iŏk lu iĕm mă rai krao apah Balaam kon drŏ-nglo Bêôr oei tơ pơlei Pêthôr char Aram Naharaim, a năm hiap lu iĕm."
"Nevertheless the LORD your God would not listen to Balaam, but the LORD your God turned the curse into a blessing for you, because the LORD your God loves you.","Mă-lei Kră Yang 'Bok Kei-Dei lu iĕm ưh kơ wă mơ̆ng Balaam, na tơplih lê̆ tơdrong hiap pơtê̆ jing tơdrong sơkat pŭn hiôk ăn kơ lu iĕm, yua kơ Kră Yang 'Bok Kei-Dei lu iĕm 'mêm mơnat kơ lu iĕm."
"You shall not seek their peace nor their prosperity all your days forever.","'Nĕ kơ layơ pơgơ̆p hơdai hăm 'bar khŭl adrĕch 'nâu."
"“You shall not abhor an Edomite, for he is your brother. You shall not abhor an Egyptian, because you were an alien in his land.","'Nĕ kơ hil areh kơ bơngai Eđôm yua kơ lu sư 'nhŏng oh iĕm, kư̆m 'nĕ kơ areh kơ bơngai Êyiptơ, yua kơ lu iĕm đêl oei lăm dêh char sư."
"The children of the third generation born to them may enter the assembly of the LORD.","Kon sâu lu sư jơhnơr mă pêng ăn gơh mơ̆t lăm khŭl kon pơlei Kră Yang."
"“When the army goes out against your enemies, then keep yourself from every wicked thing.","Kơplah iĕm năm tơblah hăm lu bơngai ayăt kơ iĕm, athei kơchăng kơ tơdrong kơnê̆ 'mê̆-'mach."
"If there is any man among you who becomes unclean by some occurrence in the night, then he shall go outside the camp; he shall not come inside the camp.","Tơdah đei minh 'nu bơngai drŏ-nglo bu lăm lu iĕm đei đak lĕch kơmăng, athei tơlĕch sư đơ̆ng lăm kơđông, sư ưh kơ gơh mơ̆t lăm kơđông linh dơ̆ng."
"But it shall be, when evening comes, that he shall wash with water; and when the sun sets, he may come into the camp.","Truh 'năr kơsơ̆ bơngai noh athei hum lăm đak mưh 'năr mơ̆t boih gơh mơ̆t lăm kơđông linh dơ̆ng."
"“Also you shall have a place outside the camp, where you may go out","Lu iĕm athei đei minh anih tơ 'nguaih kơ kơđông linh noh anih chă bơyơ̆ng."
"and you shall have an implement among your equipment, and when you sit down outside, you shall dig with it and turn and cover your refuse.","Rim 'nu athei đei minh pơm 'long hăm tơmam hơmăt akâu tơdah wă năm tơ 'nguaih chă bơyơ̆ng athei iŏk 'long 'nâu na sir đang kơ chă bơyơ̆ng, athei 'bŭ lê̆."
"For the LORD your God walks in the midst of your camp, to deliver you and give your enemies over to you; therefore your camp shall be holy, that He may see no unclean thing among you, and turn away from you.","Yua kơ Kră Yang 'Bok Kei-Dei iĕm năm lăng kơđông linh iĕm wă dŏng pơklaih lu iĕm đơ̆ng lu bơngai ayăt iĕm, kơđông iĕm athei rơgoh 'lơ̆ng, wă kơ Sư huay kơ 'bôh tơdrong kơnê̆ 'mê̆-'mach, na mah weh achăng lê̆ lu iĕm."
"“You shall not give back to his master the slave who has escaped from his master to you.","Tơdah đĭch kơdâu ôn đơ̆ng yŏng tơ'ngla sư truh tơ hnam iĕm, 'nĕ kơ năm ba pơdrâu ăn kơ yŏng sư dơ̆ng"
"He may dwell with you in your midst, in the place which he chooses within one of your gates, where it seems best to him; you shall not oppress him.","Bơngai 'noh gơh oei hơdai hăm iĕm tơ lăm anih ayơ mă bơngai 'noh rơih, lăm minh pôm pơlei ayơ bơngai 'noh sư 'maih oei; iĕm 'nĕ kơ pơjuă pơđep bơngai 'noh."
"“There shall be no ritual harlot of the daughters of Israel, or a perverted one of the sons of Israel.","Lăm lu kon drŏ-kăn dah drŏ-nglo bơngai Isơrael; 'nĕ kơ đei bơngai bu pơm pơyô kư̆ kă tơ anih rup yang."
"You shall not bring the wages of a harlot or the price of a dog to the house of the LORD your God for any vowed offering, for both of these are an abomination to the LORD your God.","Iĕm 'nĕ iŏk jên đơ̆ng mơdro akâu mă đơ̆ng drŏ-kăn dah drŏ-nglob chĕp ba tơmơ̆t lăm hnam Kră Yang 'Bok Kei-Dei iĕm, pơsĭt đêl nơ̆r pơkă yua kơ 'bar tơdrong noh krưp dêh kơ Kră Yang 'Bok Kei-Dei iĕm areh lăng krưp dêh."
"“You shall not charge interest to your brother—interest on money or food or anything that is lent out at interest.","Lu iĕm 'nĕ kơ iŏk jên kiĕng đơ̆ng lu 'nhŏng oh iĕm tŏk iŏk tơmam sa, dah jên kăk dah tơmam kiơ nai."
"To a foreigner you may charge interest, but to your brother you shall not charge interest, that the LORD your God may bless you in all to which you set your hand in the land which you are entering to possess.","Lu iĕm gơh iŏk kiĕng đơ̆ng lu bơngai 'nguaih, mă-lei 'nĕ kơ iŏk kiĕng đơ̆ng lu 'nhŏng oh iĕm kơdih, Isơrael, lei na Kră Yang 'Bok Kei-Dei iĕm ăn pŭn hiôk kơ iĕm lăm dôm tơdrong iĕm jang sa lăm dêh mă iĕm wă mơ̆t iŏk."
"“When you make a vow to the LORD your God, you shall not delay to pay it; for the LORD your God will surely require it of you, and it would be sin to you.","Mưh lu iĕm pơkă pơkăm hăm Kră Yang 'Bok Kei-Dei iĕm, 'nĕ kơ pơhiơ̆ gô đunh, athei pơm pơkeh hloi, yua kơ Kră Yang 'Bok Kei-Dei lu iĕm athei iĕm pơm pơkeh tơdrong iĕm pơkă pơkăm ei; dah iĕm ưh kơ pơm pơkeh hloi, lei iĕm gô pŭ tơdrong yoch."
"But if you abstain from vowing, it shall not be sin to you.","Mă-lei tơdah iĕm ĕnh ưh kơ pơkă pơkăm, lei iĕm huay kơ pŭ yoch ôh."
"That which has gone from your lips you shall keep and perform, for you voluntarily vowed to the LORD your God what you have promised with your mouth.","Mưh 'bơ̆r iĕm hlôi pơkă pơkăm boih hăm Kră Yang 'Bok Kei-Dei iĕm, na iĕm athei pơm pơkeh đơ̆ng 'bơ̆r iĕm pơma noh."
"“When you come into your neighbor’s vineyard, you may eat your fill of grapes at your pleasure, but you shall not put any in your container.","Kơplah iĕm mơ̆t lăm pơgar hơmu lu bôl buăl iĕm, na gơh phĕ sa plei hơmu, kiơ̆ kơ hơlŏng iĕm sa hrăp, mă-lei ưh kơ gơh phĕ tah ba lăm kơdŭng iĕm."
"When you come into your neighbor’s standing grain, you may pluck the heads with your hand, but you shall not use a sickle on your neighbor’s standing grain.","Kơplah iĕm mơ̆t lăm chŭn mir 'ba mi lu bôl buăl iĕm, na ti lu iĕm gơh broch 'ba; mă-lei 'nĕ kơ iŏk săng kô yuă 'ba."
"“When a man takes a wife and marries her, and it happens that she finds no favor in his eyes because he has found some uncleanness in her, and he writes her a certificate of divorce, puts it in her hand, and sends her out of his house","Tơdah đei minh 'nu bơngai drŏ-nglo iŏk akăn, mă-lei bơngai drŏ-nglo noh ưh kơ lăp đon, yua kơ đơ̆ng sư 'bôh bơngai drŏ-kăn noh đei tơdrong kơnê̆, na sư gơh chih minh hlak hla bơar hrĕch, ăn tơ tơpang ti drŏ-kăn, puh tơbrŏk lê̆ sư đơ̆ng hnam sư, na sư weh lĕch đơ̆ng hnam sư"
"when she has departed from his house, and goes and becomes another man’s wife","Đơ̆ng rŏng kơ sư lĕch đơ̆ng hnam, klo so sư, oei kơ klo nai dơ̆ng"
"if the latter husband detests her and writes her a certificate of divorce, puts it in her hand, and sends her out of his house, or if the latter husband dies who took her as his wife","tơdah bơngai klo mă 'bar kuă dơ̆ng kơ sư, chih minh hlak hla bơar hrĕch ăn tơ tơpang ti sư păng puh tơbrŏk sư đơ̆ng hnam, dah bơngai klo mă 'bar âu lôch."
"then her former husband who divorced her must not take her back to be his wife after she has been defiled; for that is an abomination before the LORD, and you shall not bring sin on the land which the LORD your God is giving you as an inheritance.","Lei bơngai klo mă adrol hlôi puh tơbrŏk sư boih, ưh kơ gơh iŏk sư pơm akăn dơ̆ng, yua kơ sư 'mê̆-'mach boih. Noh jơ̆ minh tơdrong pơm krưp dêh 'bơ̆t anăp Kră Yang; iĕm 'nĕ kơ chĕp ba yoch tơ dêh mă Kră Yang 'Bok Kei-Dei iĕm ăn kơ iĕm teh bơ̆jang sa."
"“When a man has taken a new wife, he shall not go out to war or be charged with any business; he shall be free at home one year, and bring happiness to his wife whom he has taken.","Minh 'nu bơngai drŏ-nglo 'nao iŏk akăn, huay pă năm tơblah păng kư̆m huay kơ năm bơ̆jang; bơngai noh gơh oei jang sa lăm hnam sư kơtĕch minh sơnăm, hiôk chơt hăm akăn sư."
"“No man shall take the lower or the upper millstone in pledge, for he takes one’s living in pledge.","'Nĕ kơ chĕp pơkơ̆ng tơpăl tơmo păng hơnơ̆l kơpơ̆ng dah ala pơm tơmam pơdơ̆ng pơkă; yua kơ noh thoi chĕp pơkơ̆ng tơdrong arih sa bơngai nai."
"“If a man is found kidnapping any of his brethren of the children of Israel, and mistreats him or sells him, then that kidnapper shall die; and you shall put away the evil from among you.","Tơdah đei bơngai bu rôp tơtông iŏk lu 'nhŏng oh iĕm bơngai Isơrael păng rôp pơm đĭch, dah rôp tĕch, lei bơngai tơtông noh athei pơlôch. Lu iĕm athei hơpuih pơgoh lê̆ tơdrong kơnê̆ đơ̆ng lăm lu iĕm."
"“Take heed in an outbreak of leprosy, that you carefully observe and do according to all that the priests, the Levites, shall teach you; just as I commanded them, so you shall be careful to do.","Lăm tơdrong jĭ chin kren, athei kơchăng pơm kiơ̆ mă tơpă dôm tơdrong mă 'bok soi bơtho adrĕch Lêwi pơkă boih lu iĕm athei kơchăng pơm kiơ̆ thoi inh đei bơtho pơkă boih hăm 'bok soi."
"Remember what the LORD your God did to Miriam on the way when you came out of Egypt!","Iĕm athei 'blŏk kơ tơdrong Kră Yang 'Bok Kei-Dei iĕm, pơm boih kơ Miriam rok trong, kơplah lu iĕm lĕch đơ̆ng dêh Êyiptơ."
"“When you lend your brother anything, you shall not go into his house to get his pledge.","Mưh iĕm asong ăn kơ rông 'bôt iĕm tŏk iŏk mă tơmam kiơ, iĕm 'nĕ kơ mơ̆t lăm hnam iŏk tơmam wă pơkơ̆ng."
"You shall stand outside, and the man to whom you lend shall bring the pledge out to you.","Iĕm athei dơ̆ng tơ 'nguaih, lê̆ bơngai noh chĕp ba tơmam pơkơ̆ng noh."
"And if the man is poor, you shall not keep his pledge overnight.","Dah bơngai noh dơnuh hin, 'nĕ kơ wei tơmam pơkơ̆ng noh truh kơmăng wă tep"
"You shall in any case return the pledge to him again when the sun goes down, that he may sleep in his own garment and bless you; and it shall be righteousness to you before the LORD your God.","tơdah pơkơ̆ng ao tai athei pơdrâu ăn kơ bơngai noh adrol kơ măt 'năr mơ̆t, wă kơ sư tep đei ao sư hrŭk tep, lei na sư bơnê kơ iĕm, jô̆ iĕm bơngai 'lơ̆ng tơpăt 'bơ̆t anăp Kră Yang 'Bok Kei-Dei iĕm."
"“You shall not oppress a hired servant who is poor and needy, whether one of your brethren or one of the aliens who is in your land within your gates.","Iĕm 'nĕ kơ pơm kơ lu bơngai dơnuh păng bơngai hoh kơ đei, mă khan 'nhŏng oh iĕm bơngai Isơrael dah bơngai tơmoi chă oei lăm pơlei iĕm."
"Each day you shall give him his wages, and not let the sun go down on it, for he is poor and has set his heart on it; lest he cry out against you to the LORD, and it be sin to you.","Iĕm athei apah ăn kơ bơngai noh lăm năr sư jang hloi adrol kơ 'năr mơ̆t; yua kơ bơngai dơnuh noh sư chang kơ tơmam apah noh, kơnh hli kơ bơngai noh krao ôr truh tơ Kră Yang na lu iĕm gô pŭ yoch."
"“Fathers shall not be put to death for their children, nor shall children be put to death for their fathers; a person shall be put to death for his own sin.","'Nĕ kơ pơlôch 'bă yua kơ đơ̆ng tơdrong yoch kon, kư̆m 'nĕ kơ pơlôch lu kon yua kơ đơ̆ng tơdrong yoch 'bă, bơngai bu pơm yoch na pơlôch bơngai noh."
"“You shall not pervert justice due the stranger or the fatherless, nor take a widow’s garment as a pledge.","'Nĕ kơ pơm ưh kơ tơpăt hơnơ̆ng kơ lu bơngai tơmoi dah lu bơngai mơti; kư̆m 'nĕ kơ iŏk ao tai lu yă adro pơm tơmam pơkơ̆ng."
"But you shall remember that you were a slave in Egypt, and the LORD your God redeemed you from there; therefore I command you to do this thing.","Athei 'blŏk kơ lu iĕm đêl hlôi pơm đĭch tơ dêh Êyiptơ păng Kră Yang 'Bok Kei-Dei iĕm dŏng pơklaih iĕm lĕch đơ̆ng anih noh. Noh na inh bơtho pơkă tơtă ăn kơ lu iĕm."
"“When you reap your harvest in your field, and forget a sheaf in the field, you shall not go back to get it; it shall be for the stranger, the fatherless, and the widow, that the LORD your God may bless you in all the work of your hands.","Kơplah iĕm yuă 'ba tơ mir chŭn, na hiơt minh hơchô̆ 'ba oei tơ noh, 'nĕ pă năm wơ̆t iŏk dơ̆ng hơchô̆ 'ba noh lê̆ kơ lu bơngai tơmoi, lu bơngai mơti păng lu yă adro, wă kơ Kră Yang 'Bok Kei-Dei iĕm ăn pŭn hiôk kơ iĕm lăm dôm tơdrong jang đơ̆ng iĕm pơm."
"When you beat your olive trees, you shall not go over the boughs again; it shall be for the stranger, the fatherless, and the widow.","Kơplah iĕm preh plei 'long ôliwơ, 'nĕ kơ preh 'bar wơ̆t hơlơ̆k, noh lê̆ kơ lu bơngai tơmoi, lu bơngai mơti păng lu yă adro."
"When you gather the grapes of your vineyard, you shall not glean it afterward; it shall be for the stranger, the fatherless, and the widow.","Kơplah iĕm phĕ plei hơmu, 'nĕ kơ chă phĕ hơlơ̆k dơ̆ng lu plei oei đei, noh lê̆ kơ lu bơngai tơmoi, lu bơngai mơti păng lu yă adro."
"And you shall remember that you were a slave in the land of Egypt; therefore I command you to do this thing.","Iĕm athei 'blŏk kơ iĕm kư̆m đêl pơm đĭch lăm dêh Êyiptơ; yua kơ thoi ei na inh bơtho pơkă tơtă kơ iĕm."
"“If there is a dispute between men, and they come to court, that the judges may judge them, and they justify the righteous and condemn the wicked","Tơdah đei tơdrong pơjah băl, 'bar pah athei năm apinh truh tơ anih sek tơlang, lu kră sek tơlang, sek tơpăt kơ bơngai 'lơ̆ng tơpăt păng sek phak lu bơngai mă đei yoch noh."
"then it shall be, if the wicked man deserves to be beaten, that the judge will cause him to lie down and be beaten in his presence, according to his guilt, with a certain number of blows.","Dah bơngai pơm yoch trŏ kơ teh tôn, kră sek tơlang athei bơngai noh 'bĭch kơmŭ brum tơ teh, teh tôn bơngai noh 'bơ̆t anăp sư hơdôm wơ̆t kiơ̆ kơ tơdrong yoch bơngai noh pơm"
"Forty blows he may give him and no more, lest he should exceed this and beat him with many blows above these, and your brother be humiliated in your sight.","mă loi 'nĕ kơ tôn teh truh tơ puăn-jĭt wơ̆t, dah teh hloh kơ noh, mă khan trŏ kơ teh hloh kơ noh, kơnh pơm kơ sư mơlâu dơ̆ng 'bơ̆t anăp iĕm khan kơ ih pơm pơgră hnang."
"“You shall not muzzle an ox while it treads out the grain.","'Nĕ kơ trôp 'bơ̆r rơmo kơplah oei juă hơnong 'ba."
"“If brothers dwell together, and one of them dies and has no son, the widow of the dead man shall not be married to a stranger outside the family; her husband’s brother shall go in to her, take her as his wife, and perform the duty of a husband’s brother to her.","Tơdah 'nhŏng oh pôm mĕ 'bă oei hơdai, đei minh 'nu lôch tam mă đei kon, na akăn bơngai mă lôch noh 'nĕ kơ iŏk klo bơngai nai; 'nhŏng oh gah klo sư athei năm truh tơ sư, iŏk sư pơm akăn, đơ̆ng noh pơm kiơ̆ dôm tơdrong juăt 'nhŏng oh klo sư păng duch adro."
"And it shall be that the firstborn son which she bears will succeed to the name of his dead brother, that his name may not be blotted out of Israel.","Kon kơdră drŏ-nglo mă đei tơpŭ noh athei krao anăn bơngai lôch noh, wă kơ anăn bơngai lôch noh huay kơ hiong đơ̆ng adrĕch Isơrael."
"But if the man does not want to take his brother’s wife, then let his brother’s wife go up to the gate to the elders, and say, ‘My husband’s brother refuses to raise up a name to his brother in Israel; he will not perform the duty of my husband’s brother.’","Mă-lei, tơdah 'nhŏng oh bơngai 'noh ưh kơ lăp đon iŏk duch adro noh, sư athei năm tơ 'măng jang, na roi: Lu 'nhŏng oh klo inh ưh kơ wă pơtrơp adrĕch 'nhŏng lu sư lăm adrĕch Isơrael; păng ưh kơ wă iŏk oei kơ inh pơm kiơ̆ tơdrong juăt 'nhŏng oh klo."
"Then the elders of his city shall call him and speak to him. But if he stands firm and says, ‘I do not want to take her,’","Lu kră pơlei ei gô krao bơngai noh păng pơma dơnuh kơ sư hăm bơngai noh; tơdah bơngai noh oei pơma khan: Inh ưh kơ wă iŏk sư pơm akăn."
"then his brother’s wife shall come to him in the presence of the elders, remove his sandal from his foot, spit in his face, and answer and say, ‘So shall it be done to the man who will not build up his brother’s house.’","Thoi noh drŏ-kăn adro, mi dah oh sư 'noh năm jê̆, 'bơ̆t anăp lu kră, plôh lê̆ chơkhŏ wăn đơ̆ng jơ̆ng bơngai drŏ-nglo noh, gơsoh đak hai tơ muh măt, đơ̆ng noh pơma 'bơ̆r re khan: Bơngai bu ưh kơ wă pơdơ̆ng dơ̆ng đơ̆ng hnam dơnŏ 'nhŏng oh sư kơdih gô pơm ăn thoi noh!"
"And his name shall be called in Israel, ‘The house of him who had his sandal removed.’","Đơ̆ng noh lăm bơngai Isơrael gô krao kơ hnam dơnŏ bơngai noh hnam dơnŏ bơngai đe plôh lê̆ chơkhŏ wăn."
"“If two men fight together, and the wife of one draws near to rescue her husband from the hand of the one attacking him, and puts out her hand and seizes him by the genitals","Kơplah 'bar 'nu bơngai drŏ-nglo tơteh băl, tơdah akăn minh 'nu lăm 'bar 'nu noh truh wă dŏng klo sư, na ti sư rôp 'bơm 'bơ̆t anih hlơp bơngai ei."
"then you shall cut off her hand; your eye shall not pity her.","Na iĕm ih athei chơ̆ng lê̆ ti bơngai drŏ-kăn noh; 'nĕ mơnat kơ sư."
"“You shall not have in your bag differing weights, a heavy and a light.","Lăm 'bi ih 'nĕ kơ đei 'bar tŏ plei 'long kŏng, minh pah trăp trŏ, minh pah phiơl hơlĕch ĕnh."
"You shall not have in your house differing measures, a large and a small.","Lăm hnam lu iĕm 'nĕ kơ đei 'bar tŏ 'long kŏng minh hơlĕnh minh tơpăt."
"You shall have a perfect and just weight, a perfect and just measure, that your days may be lengthened in the land which the LORD your God is giving you.","Iĕm athei đei 'long kŏng trŏ păng tơpăt, wă kơ lu iĕm gơh arih sot soi jơnoi đunh tơ kơpal teh lăm dêh char Kră Yang 'Bok Kei-Dei iĕm ăn kơ iĕm."
"For all who do such things, all who behave unrighteously, are an abomination to the LORD your God.","Yua kơ Kră Yang 'Bok Kei-Dei iĕm areh krưp dêh kơ bơngai bu pơm dôm tơdrong ưh kơ trŏ 'nâu."
"“Remember what Amalek did to you on the way as you were coming out of Egypt","Ih athei 'blŏk dôm tơdrong bơngai Amalek pơm ăn kơ lu iĕm tơ rok trong, kơplah lu iĕm lĕch đơ̆ng dêh Êyiptơ"
"how he met you on the way and attacked your rear ranks, all the stragglers at your rear, when you were tired and weary; and he did not fear God.","Lu sư ưh kơ băt hli yom kơ Kră Yang 'Bok Kei-Dei, na druh blah pơlôch đĭ lu bơngai yak đơ̆ng rŏng, kơplah iĕm rok trong, 'bơ̆t lu iĕm oei lap gleh rơmơ̆n rơmok."
"Therefore it shall be, when the LORD your God has given you rest from your enemies all around, in the land which the LORD your God is giving you to possess as an inheritance, that you will blot out the remembrance of Amalek from under heaven. You shall not forget.","Layơ Kră Yang 'Bok Kei-Dei lu iĕm ăn tơdrong hiôk hơđơ̆ng pơdơh đơ̆ng lu bơngai dăr wang tăp dăr kơ iĕm lăm dêh mă Kră Yang 'Bok Kei-Dei iĕm ăn kơ lu iĕm iŏk bơ̆jang sa, asong băl athei sŭt lê̆ tơdrong 'blŏk đơ̆ng Amalek đơ̆ng ala teh âu, 'nĕ kơ hiơt hŏ."
"“And it shall be, when you come into the land which the LORD your God is giving you as an inheritance, and you possess it and dwell in it","Mưh lu iĕm mơ̆t lăm dêh char mă Kră Yang 'Bok Kei-Dei iĕm ăn kơ lu iĕm bơ̆jang sa, gơh iŏk asong păng oei tơ noh boih"
"that you shall take some of the first of all the produce of the ground, which you shall bring from your land that the LORD your God is giving you, and put it in a basket and go to the place where the LORD your God chooses to make His name abide.","iĕm athei iŏk minh lăm mơjĭt đơ̆ng dôm plei blŭng-a mă đơ̆ng teh, lăm dêh mă Kră Yang 'Bok Kei-Dei iĕm ăn kơ lu iĕm, tah lăm minh pôm bai, năm ba tơ anih Kră Yang 'Bok Kei-Dei iĕm gô rơih, wă kơ 'măn anăn Sư tơ noh."
"And you shall go to the one who is priest in those days, and say to him, ‘I declare today to the LORD your God that I have come to the country which the LORD swore to our fathers to give us.’","Lu iĕm athei năm tơ 'bok soi mă oei bơ̆jang kơplah noh, na khan kơ sư: Năr 'nâu, inh năm 'bơ̆t anăp Kră Yang 'Bok Kei-Dei ih, wă khan kơ sư: Inh băt kơnăl kơ inh mơ̆t boih lăm dêh mă Kră Yang pơkă hăm 'bok yă wă ăn kơ lu bơ̆n."
"“Then the priest shall take the basket out of your hand and set it down before the altar of the LORD your God.","Na, 'bok soi gô iŏk bai đơ̆ng ti lu iĕm, dan 'bơ̆t anăp chơnang soi Kră Yang 'Bok Kei-Dei iĕm."
"And you shall answer and say before the LORD your God: ‘My father was a Syrian, about to perish, and he went down to Egypt and dwelt there, few in number; and there he became a nation, great, mighty, and populous.","Đơ̆ng noh, lu iĕm roi 'bơ̆t anăp Kră Yang 'Bok Kei-Dei lu iĕm: 'Bă inh bơngai Aram thông mang, kơplah năm jur tơ dêh Êyiptơ oei tơ noh tŏ sĕt bơngai đĕch, mă-lei dang ei jing minh adrĕch adrung tih, pran păng lơ kơdrâ̆m."
"But the Egyptians mistreated us, afflicted us, and laid hard bondage on us.","Bơngai Êyiptơ pơm kơnê̆ kơ lu nhôn, rôp lu nhôn pơm đĭch bơ̆jang gleh hrat, lu sư pơmat lu nhôn dêh tơpă."
"Then we cried out to the LORD God of our fathers, and the LORD heard our voice and looked on our affliction and our labor and our oppression.","Kơplah noh, lu nhôn krao apinh Kră Yang 'Bok Kei-Dei 'bok yă lu nhôn, Kră Yang kơtơ̆ng păng 'bôh tơdrong pơmat lu nhôn păng tơdrong đe pơjuă pơđep lu nhôn."
"So the LORD brought us out of Egypt with a mighty hand and with an outstretched arm, with great terror and with signs and wonders.","Kră Yang yua tơpang ti mơsêh pran kơtang, Kră Yang pơm mơsêh tih krưp hlĭch chrơp na chông lu nhôn lĕch đơ̆ng dêh Êyiptơ."
"He has brought us to this place and has given us this land, “a land flowing with milk and honey”","Chông ba lu nhôn truh tơ âu, ăn kơ lu nhôn dêh char 'nâu, dêh char đak toh păng đak sut."
"and now, behold, I have brought the firstfruits of the land which you, O LORD, have given me.’ “Then you shall set it before the LORD your God, and worship before the LORD your God.","Ơ Kră Yang! Dang ei inh chĕp pơyơ̆r dôm lu plei blŭng-a đơ̆ng teh mă Ih ăn kơ inh. Lê̆ plei 'long tơ noh 'bơ̆t anăp Kră Yang 'Bok Kei-Dei iĕm păng drap bon kơkuh Sư."
"So you shall rejoice in every good thing which the LORD your God has given to you and your house, you and the Levite and the stranger who is among you.","Đơ̆ng noh iĕm, bơngai Lêwi păng lu bơngai tơmoi mă oei hơdai hăm lu iĕm, hăm hnam dơnŏ lu iĕm gô chơt hiôk gah tơdrong pŭn hiôk mă đơ̆ng Kră Yang 'Bok Kei-Dei iĕm ăn boih kơ lu iĕm."
"“When you have finished laying aside all the tithe of your increase in the third year—the year of tithing—and have given it to the Levite, the stranger, the fatherless, and the widow, so that they may eat within your gates and be filled","Kư̆ rim pêng sơnăm jơ̆ sơnăm pơyơ̆r minh lăm mơjĭt lu iĕm 'măn lê̆ pha dôm tơmam iĕm roi, na athei asong ăn kơ bơngai Lêwi, kơ bơngai tơmoi, bơngai mơti păng ăn kơ yă adro, wă kơ lu sư đei tơmam sa phĭ mah."
"then you shall say before the LORD your God: ‘I have removed the holy tithe from my house, and also have given them to the Levite, the stranger, the fatherless, and the widow, according to all Your commandments which You have commanded me; I have not transgressed Your commandments, nor have I forgotten them.","Đơ̆ng noh iĕm năm roi 'bơ̆t anăp Kră Yang 'Bok Kei-Dei iĕm: Inh iŏk tơmam 'lơ̆ng rơgoh đơ̆ng hnam inh, na asong ăn kơ lu bơngai Lêwi, bơngai tơmoi, bơngai mơti păng yă adro, pơm kiơ̆ dôm tơdrong Kră Yang tơtă; inh ưh kơ pơm glăi kư̆m ưh kơ hiơt nơ̆r tơtă ayơ đơ̆ng ih athei."
"I have not eaten any of it when in mourning, nor have I removed any of it for an unclean use, nor given any of it for the dead. I have obeyed the voice of the LORD my God, and have done according to all that You have commanded me.","Lăm năr ơh kơ bơngai lôch, inh ưh kơ sa tơmam 'lơ̆ng rơgoh 'nâu; kơplah 'mê̆-'mach inh kư̆m ưh kơ hơtŭt 'bơm păng kư̆m ưh kơ yua tơmam âu yua kơ bơngai lôch; inh chu kiơ̆ nơ̆r Kră Yang 'Bok Kei-Dei inh păng pơm kiơ̆ dôm tơdrong Ih hlôi pơkă khan kơ inh."
"Look down from Your holy habitation, from heaven, and bless Your people Israel and the land which You have given us, just as You swore to our fathers, “a land flowing with milk and honey.” ’","Apơi kơ Kră Yang đơ̆ng anih 'lơ̆ng rơgoh Ih tơ kơpal plĕnh ti, nger lăng păng ăn tơdrong pŭn hiôk kơ lu bơngai Isơrael, Ih hăm teh đak mă Ih ăn boih kơ lu nhôn kư̆m thoi đei pơkă boih hăm 'bok yă lu nhôn sơ̆, wă khan dêh thoi đak toh thoi đak sut 'nâu."
"“This day the LORD your God commands you to observe these statutes and judgments; therefore you shall be careful to observe them with all your heart and with all your soul.","Năr 'nâu, Kră Yang 'Bok Kei-Dei iĕm athei pơkă khan kơ iĕm pơm kiơ̆ dôm lu khôi juăt păng nơ̆r tơtă 'nâu, iĕm athei kơchăng wei răk hăm đĭ jơhngơ̆m klơm klak"
"Today you have proclaimed the LORD to be your God, and that you will walk in His ways and keep His statutes, His commandments, and His judgments, and that you will obey His voice.","Năr 'nâu iĕm pơkă drơ̆ng iŏk Kră Yang pơm 'Bok Kei-Dei iĕm, yak năm kiơ̆ trong Sư, wei răk khôi juăt Sư, nơ̆r tơtă păng nơ̆r đơ̆ng Sư athei, kư̆m chu kiơ̆ nơ̆r sư khan."
"Also today the LORD has proclaimed you to be His special people, just as He promised you, that you should keep all His commandments","Năr 'nâu Kră Yang kư̆m pơkă drơ̆ng iŏk iĕm pơm kon pơlei pơla Sư, jing tơmam gĭt Sư thoi Sư đei pơkă hăm iĕm păng iĕm athei wei răk đĭ dôm lu nơ̆r Sư tơtă."
"and that He will set you high above all nations which He has made, in praise, in name, and in honor, and that you may be a holy people to the LORD your God, just as He has spoken.”","Sư kư̆m khan ăn kơ iĕm tơdrong ư-ang păng tơdrong pơyom hloh kơ đĭ-đăng adrĕch adrung mă Sư đei pơjing păng iĕm jing minh adrĕch 'lơ̆ng rơgoh ăn kơ Kră Yang 'Bok Kei-Dei iĕm, kư̆m thoi Sư đei khan boih."
"Now Moses, with the elders of Israel, commanded the people, saying: “Keep all the commandments which I command you today.","Môis păng lu đe kră bơngai pơgơ̆r bơtho khan Isơrael pơkă nơ̆r 'nâu ăn kơ kon pơlei: Wei răk bĕ dôm nơ̆r inh tơtă ăn kơ iĕm năr 'nâu."
"And it shall be, on the day when you cross over the Jordan to the land which the LORD your God is giving you, that you shall set up for yourselves large stones, and whitewash them with lime.","Lăm năr iĕm tŏk hlôi kơ đak Krong Jôrđăn wă mơ̆t tơ dêh mă Kră Yang 'Bok Kei-Dei iĕm ăn kơ lu iĕm, na iĕm athei pơdơ̆ng lu tơmo tih păng bah chŭr tơ tơmo noh."
"You shall write on them all the words of this law, when you have crossed over, that you may enter the land which the LORD your God is giving you, ‘a land flowing with milk and honey,’ just as the LORD God of your fathers promised you.","Na chih dôm nơ̆r khôi juăt 'nâu, mưh iĕm năm hlôi boih kơ đak Krong Jôrđăn mơ̆t tơ dêh mă Kră Yang 'Bok Kei-Dei iĕm ăn, mă dêh 'bĕnh kơ đak toh păng đak sut, thoi Kră Yang 'Bok Kei-Dei 'bok iĕm pơkă boih hăm iĕm."
"Therefore it shall be, when you have crossed over the Jordan, that on Mount Ebal you shall set up these stones, which I command you today, and you shall whitewash them with lime.","Dah lu iĕm tŏk hlôi boih kơ đak Krong Jôrđăn, athei iĕm pơdơ̆ng tơmo 'nâu tơ kơpal kông Êbal păng bah chŭr, thoi nơ̆r inh bơtho khan ăn kơ lu iĕm năr 'nâu."
"And there you shall build an altar to the LORD your God, an altar of stones; you shall not use an iron tool on them.","Tơ anih noh, iĕm kư̆m athei pơm minh pôm chơnang soi ăn kơ Kră Yang 'Bok Kei-Dei iĕm, chơnang soi păng tơmo; 'nĕ kơ yua tơmam bơsei wă blah tơmo."
"You shall build with whole stones the altar of the LORD your God, and offer burnt offerings on it to the LORD your God.","Iĕm athei pơm chơnang soi kơ Kră Yang 'Bok Kei-Dei păng tơmo oei 'lơ̆ng ưh kơ tơphĕ, na pơyơ̆r lu tơmam soi 'buh tơ kơpal noh ăn kơ Kră Yang 'Bok Kei-Dei iĕm."
"You shall offer peace offerings, and shall eat there, and rejoice before the LORD your God.","Kŭm athei pơyơ̆r tơmam soi bơnê, sa kơtă hloi tơ anih noh hiôk chơt 'bơ̆t anăp Kră Yang 'Bok Kei-Dei iĕm."
"And you shall write very plainly on the stones all the words of this law.”","Iĕm athei chih tơ tơmo đĭ dôm lu nơ̆r khôi juăt 'nâu, chih mă rơđah tơpă."
"Then Moses and the priests, the Levites, spoke to all Israel, saying, “Take heed and listen, O Israel: This day you have become the people of the LORD your God.","Môis păng lu 'bok soi adrĕch bơngai Lêwi khan kơ lu kon pơlei Isơrael: Ơ lu bơngai Isơrael, athei ngăn păng mơ̆ng bĕ! Năr 'nâu, lu iĕm jing kon pơlei Kră Yang 'Bok Kei-Dei iĕm boih."
"Therefore you shall obey the voice of the LORD your God, and observe His commandments and His statutes which I command you today.”","Thoi noh iĕm athei mơ̆ng bĕ nơ̆r Kră Yang 'Bok Kei-Dei iĕm păng wei răk pơm kiơ̆ dôm lu nơ̆r Sư tơtă păng dôm khôi juăt Sư, mă inh bơtho khan ăn kơ iĕm năr 'nâu."
"And Moses commanded the people on the same day, saying","Năr noh. Môis bơtho khan kơ kon pơlei"
"“These shall stand on Mount Gerizim to bless the people, when you have crossed over the Jordan: Simeon, Levi, Judah, Issachar, Joseph, and Benjamin","Mưh lu iĕm tŏk hlôi kơ đak Krong Jôrđăn boih, lei đe Simêôn, Lêwi, Juđa, Isakar, Jôsep păng Bênjamin athei dơ̆ng kơpal kông Gêrasim, wă sơkat ăn pŭn hiôk kơ kon pơlei."
"and these shall stand on Mount Ebal to curse: Reuben, Gad, Asher, Zebulun, Dan, and Naphtali.","Mă đe Rubên, Gat, Aser, Sabulôn, Đan, Neptali athei dơ̆ng kơpal kông Êbal, wă hiap pơtê̆."
"“And the Levites shall speak with a loud voice and say to all the men of Israel","Bơngai Lêwi pơma 'bơ̆r re hăm đĭ-đăng lu bơngai Isơrael thoi âu"
"‘Cursed is the one who makes a carved or molded image, an abomination to the LORD, the work of the hands of the craftsman, and sets it up in secret.’ “And all the people shall answer and say, ‘Amen!’","Hiap pơtê̆ bĕ kơ bơngai bu pơm rup yang, man dah hling, tơmam mă Kră Yang areh krưp dêh, tơdrong jang đơ̆ng tơpang ti kon bơngai, pơdơ̆ng kơkuh sư noh tơ anih hlơp! Đĭ-đăng kon pơlei gô khan: A-men!"
"‘Cursed is the one who treats his father or his mother with contempt.’ “And all the people shall say, ‘Amen!’","Hiap pơtê̆ bĕ kơ bơngai bu pơdê mĕ 'bă sư! Đĭ-đăng kon pơlei gô khan: A-men!"
"‘Cursed is the one who moves his neighbor’s landmark.’ “And all the people shall say, ‘Amen!’","Hiap pơtê̆ bĕ kơ bơngai bu tŭn rĭ hơdral hăm bôl buăl sư! Đĭ-đăng kon pơlei gô khan: A-men!"
"‘Cursed is the one who makes the blind to wander off the road.’ “And all the people shall say, ‘Amen!’","Hiap pơtê̆ bĕ kơ bơngai bu pơm ăn kơ bơngai măt tol jrok trong! Đĭ-đăng kon pơlei gô khan: A-men!"
"‘Cursed is the one who perverts the justice due the stranger, the fatherless, and widow.’ “And all the people shall say, ‘Amen!’","Hiap pơtê̆ bĕ kơ bơngai bu sek ưh kơ tơpăt kơ lu bơngai tơmoi, lu bơngai mơti păng lu yă adro! Đĭ-đăng kon pơlei gô khan: A-men!"
"‘Cursed is the one who lies with his father’s wife, because he has uncovered his father’s bed.’ “And all the people shall say, ‘Amen!’","Hiap pơtê̆ bĕ kơ bơngai bu 'bĭch hơdai hăm akăn kơnhŏng 'bă sư kơdih; bơngai 'noh pơm pơ'brơh kơ 'bă sư kơdih! Đĭ-đăng kon pơlei gô khan: A-men!"
"‘Cursed is the one who lies with any kind of animal.’ “And all the people shall say, ‘Amen!’","Hiap pơtê̆ bĕ kơ bơngai bu 'bĭch hăm minh pôm kon sem brem! Đĭ-đăng kon pơlei gô khan: A-men!"
"‘Cursed is the one who lies with his sister, the daughter of his father or the daughter of his mother.’ “And all the people shall say, ‘Amen!’","Hiap pơtê̆ bĕ kơ bơngai bu 'bĭch hơdai hăm mŏ dah oh sư kơdih, dah minh pôm 'bă, mĕ phara, dah minh pôm mĕ 'bă phara! Đĭ-đăng kon pơlei gô khan: A-men!"
"‘Cursed is the one who lies with his mother-in-law.’ “And all the people shall say, ‘Amen!’","Hiap pơtê̆ bĕ kơ bơngai bu 'bĭch hơdai hăm tơnei drŏ-kăn sư kơdih! Đĭ-đăng kon pơlei gô khan: A-men!"
"‘Cursed is the one who attacks his neighbor secretly.’ “And all the people shall say, ‘Amen!’","Hiap pơtê̆ bĕ kơ bơngai bu teh pơlôch ôn kon pơlei sư! Đĭ-đăng kon pơlei gô khan: A-men!"
"‘Cursed is the one who takes a bribe to slay an innocent person.’ “And all the people shall say, ‘Amen!’","Hiap pơtê̆ bĕ kơ bơngai bu sa tơmam apah wă pơlôch bơngai ưh kơ đei tơdrong yoch! Đĭ-đăng kon pơlei gô khan: A-men!"
"‘Cursed is the one who does not confirm all the words of this law by observing them.’ “And all the people shall say, ‘Amen!’","Hiap pơtê̆ bĕ kơ bơngai bu ưh kơ wei răk pơm kiơ̆ dôm lu nơ̆r lăm khôi juăt 'nâu! Đĭ-đăng kon pơlei gô khan: A-men!"
"“Now it shall come to pass, if you diligently obey the voice of the LORD your God, to observe carefully all His commandments which I command you today, that the LORD your God will set you high above all nations of the earth.","Tơdah iĕm mơ̆ng kiơ̆ nơ̆r Kră Yang 'Bok Kei-Dei iĕm mă kơjăp, pơ'lơ̆ng pơm kiơ̆ dôm nơ̆r Sư tơtă, mă inh bơtho khan kơ iĕm năr 'nâu, na Kră Yang 'Bok Kei-Dei iĕm gô pôk hơtŏk iĕm hloh kơ adrĕch nai mă oei tơ kơpal teh âu."
"And all these blessings shall come upon you and overtake you, because you obey the voice of the LORD your God","Tơdah iĕm mơ̆ng pơm kiơ̆ nơ̆r Kră Yang 'Bok Kei-Dei iĕm, dôm tơdrong pŭn hiôk gô jur tơ iĕm đei hloi."
"“Blessed shall you be in the city, and blessed shall you be in the country.","Kră Yang gô ăn kơ iĕm pŭn hiôk tơ jơ̆p-jang anih, tơ lăm pơlei dah tơ mir chŭn."
"“Blessed shall be the fruit of your body, the produce of your ground and the increase of your herds, the increase of your cattle and the offspring of your flocks.","Kră Yang gô ăn pŭn hiôk kơ lu kon sâu iĕm, hơnik anăn lơlang, sem dơrong rơmo triu bơbe chek lar.a"
"“Blessed shall be your basket and your kneading bowl.","Kră Yang gô ăn pŭn hiôk kơ iĕm, plei 'long gô 'bĕnh kơ bai păng tơpŭng bơlah 'bĕnh kơthŭng."
"“Blessed shall you be when you come in, and blessed shall you be when you go out.","Kră Yang gô ăn kơ lu iĕm đei pŭn hiôk lăm tôm tơdrong, kơplah iĕm mơ̆t dah lĕch."
"“The LORD will cause your enemies who rise against you to be defeated before your face; they shall come out against you one way and flee before you seven ways.","Kră Yang gô ăn kơ lu iĕm iung blah hăm bơngai ayăt jei iĕm, lu sư yak minh trong năm blah iĕm, mă-lei gô kơdâu ôn lĕch yak tơpơh trong kơdâu ôn 'bơ̆t anăp lu iĕm."
"“The LORD will command the blessing on you in your storehouses and in all to which you set your hand, and He will bless you in the land which the LORD your God is giving you.","Kră Yang gô pơm ăn kơ iĕm pŭn hiôk, tơ lăm pơk 'ba păng tơ lăm lu tơdrong jang iĕm pơm; Sư gô ăn pŭn hiôk kơ iĕm lăm dêh char mă Kră Yang 'Bok Kei-Dei wă ăn."
"“The LORD will establish you as a holy people to Himself, just as He has sworn to you, if you keep the commandments of the LORD your God and walk in His ways.","Tơdah iĕm wei răk dôm nơ̆r tơtă Kră Yang 'Bok Kei-Dei iĕm păng yak năm kiơ̆ trong Sư, na Kră Yang gô ăn kơ iĕm jing minh adrĕch adrung 'lơ̆ng rơgoh ăn kơ Sư kư̆m thoi Sư pơkă boih kơ iĕm."
"Then all peoples of the earth shall see that you are called by the name of the LORD, and they shall be afraid of you.","Lu kon bơngai kơpal teh gô 'bôh anăn Kră Yang păng lu sư gô hli kơ iĕm."
"And the LORD will grant you plenty of goods, in the fruit of your body, in the increase of your livestock, and in the produce of your ground, in the land of which the LORD swore to your fathers to give you.","Kră Yang iĕm gô ăn kơ iĕm đei mŭk tơmam rơkah rơkai, tơ lăm dêh mă Kră Yang hlôi pơkă boih hăm lu 'bok iĕm wă ăn kơ iĕm ăn kơ lu kon sâu iĕm hrôh lơlang lơlap, sem dơrong chek lar păng hơnik nơnăm đơ̆ng teh pơgar iĕm gô đei thim rai lơ."
"The LORD will open to you His good treasure, the heavens, to give the rain to your land in its season, and to bless all the work of your hand. You shall lend to many nations, but you shall not borrow.","Kră Yang gô pơih anih 'mong tơmam gĭt đơ̆ng plĕnh, ăn đak 'mi jur tơ teh trŏ bơyan păng ăn pŭn hiôk dôm tơdrong jang đơ̆ng tơpang ti iĕm pơm. Iĕm gô ăn kơ lơ teh đak tŏk iŏk, mă-lei gah iĕm ưh kơ đei tŏk iŏk đơ̆ng bơngai bu."
"And the LORD will make you the head and not the tail; you shall be above only, and not be beneath, if you heed the commandments of the LORD your God, which I command you today, and are careful to observe them.","Kră Yang gô pôk iĕm jing kơ̆l ưh kơ trŏ kiĕng ôh, tơdah iĕm chu mơ̆ng kiơ̆ dôm nơ̆r tơtă đơ̆ng Kră Yang 'Bok Kei-Dei mă năr 'nâu inh bơtho khan ăn kơ iĕm, iĕm gô oei adrol tơ kơpal ling-lang, ưh kơ trŏ tuch-luch dah oei tơ kơđeh."
"So you shall not turn aside from any of the words which I command you this day, to the right or the left, to go after other gods to serve them.","'Nĕ kơ weh achăng hŭt lê̆ nơ̆r tơtă inh bơtho khan năr 'nâu, 'nĕ kơ weh tơ 'ma dah tơ 'ngiĕo 'nĕ kơ năm bơ̆jang kiơ̆ lu yang nai."
"“But it shall come to pass, if you do not obey the voice of the LORD your God, to observe carefully all His commandments and His statutes which I command you today, that all these curses will come upon you and overtake you","Mă-lei tơdah iĕm ưh kơ chu mơ̆ng kiơ̆ nơ̆r Kră Yang 'Bok Kei-Dei iĕm, ưh kơ pơ'lơ̆ng pơm kiơ̆ dôm nơ̆r tơtă păng khôi juăt đơ̆ng Sư mă inh bơtho khan ăn kơ iĕm năr 'nâu, na 'nâu boih dôm tơdrong hiap pơtê̆ gô truh kơ iĕm, đei hloi"
"“Cursed shall you be in the city, and cursed shall you be in the country.","Đe gô hiap pơtê̆ iĕm mă oei lăm pơlei dah tơ mir chŭn."
"“Cursed shall be your basket and your kneading bowl.","Bai păng kơthŭng jrâu tơpŭng iĕm hoh-hoy kơ đei yua kơ đơ̆ng hiap pơtê̆."
"“Cursed shall be the fruit of your body and the produce of your land, the increase of your cattle and the offspring of your flocks.","Đe gô hiap iĕm ưh kơ đei kon hơ'lơ̆p lăm chŭn mir iĕm ưh kơ đei hơnik hơnam rơmo triu bơbe iĕm ưh kơ tuh kon."
"“Cursed shall you be when you come in, and cursed shall you be when you go out.","Đe gô hiap pơtê̆ iĕm lăm tôm tơdrong kơplah iĕm lĕch kơplah iĕm mơ̆t"
"“The LORD will send on you cursing, confusion, and rebuke in all that you set your hand to do, until you are destroyed and until you perish quickly, because of the wickedness of your doings in which you have forsaken Me.","Kră Yang gô pơm kơ iĕm tơ'bơ̆p tơdrong hiap pơtê̆, đei tơdrong răm truh, kơ̆l jrok 'ngok răm ơh blĕk lăm tơdrong jang dĭng iĕm lôch răm đĭ dah iĕm pơm yoch achăng lê̆ Kră Yang."
"The LORD will make the plague cling to you until He has consumed you from the land which you are going to possess.","Kră Yang gô ăn jĭ hơbuh druh kiơ̆ iĕm dĭng Sư pơrăm iĕm lôch hiong đĭ đơ̆ng teh mă iĕm gô mơ̆t iŏk."
"The LORD will strike you with consumption, with fever, with inflammation, with severe burning fever, with the sword, with scorching, and with mildew; they shall pursue you until you perish.","Kră Yang gô pơrăm iĕm hăm tơdrong jĭ dơsoh hiĕn-hiok, bơlŏ chĕp tơngiĕt, rơka rơkĕch, jĭ bơôr, tŏ, phang-ang, 'long pơlei 'nhĕt 'nhot kro đĭ phơ̆k phok dôm tơdrong noh druh kiơ̆ iĕm dĭng truh tơ iĕm lôch hiong đĭ."
"And your heavens which are over your head shall be bronze, and the earth which is under you shall be iron.","Lu plĕnh tơ kơpal kơ̆l nhen thoi kong, na teh tơ ala jơ̆ng nhen thoi bơsei."
"The LORD will change the rain of your land to powder and dust; from the heaven it shall come down on you until you are destroyed.","Tơplih kơ đak 'mi, Kră Yang ăn 'mi lăm char jing 'mui chuơh đơ̆ng kơpal plĕnh jruh tơ teh đak dĭng truh pơrăm đĭ lu iĕm lôch."
"“The LORD will cause you to be defeated before your enemies; you shall go out one way against them and flee seven ways before them; and you shall become troublesome to all the kingdoms of the earth.","Kră Yang gô ăn lu bơngai ayăt blah pơrăm iĕm jei lu sư; lu iĕm gô năm blah sư minh trong, lĕch kơdâu ôn kơ lu sư tơpơh trong; lu adrĕch adrung kơpal teh 'bôh iĕm gô hli tơrơ."
"Your carcasses shall be food for all the birds of the air and the beasts of the earth, and no one shall frighten them away.","Akâu lôch lu iĕm gô pơm tơmam sa ăn kơ lu sem păr kơpal plĕnh păng ăn kơ lu sem bri lăm teh sa, ưh kơ đei bơngai bu pơpuh lê̆ lu sư weh."
"The LORD will strike you with the boils of Egypt, with tumors, with the scab, and with the itch, from which you cannot be healed.","Kră Yang gô ăn kơ iĕm jĭ pơtôch đuh đơ̆ng dêh Êyiptơ, pơ'ngeh đek, rơka tơlŏng, đơđik, lu iĕm hơmet ưh kơ klaih."
"The LORD will strike you with madness and blindness and confusion of heart.","Kră Yang gô ăn kơ iĕm jing wơnh, măt tol, hiong tơdrong tơchĕng rŭng răng."
"And you shall grope at noonday, as a blind man gropes in darkness; you shall not prosper in your ways; you shall be only oppressed and plundered continually, and no one shall save you.","Kơplah 'năr dơ̆ng iĕm nơnăm chă hơbơ̆ nhen thoi bơngai măt tol yak lăm măng mu; iĕm bơ̆jang sa ưh kơ pŭn. Rim năr đe gô pơjuă pơđep păng tơgar iŏk, ưh kơ đei bơngai bu dŏng iĕm."
"“You shall betroth a wife, but another man shall lie with her; you shall build a house, but you shall not dwell in it; you shall plant a vineyard, but shall not gather its grapes.","Minh 'nu lăm lu iĕm hơkơ̆t boih hăm minh 'nu bơngai adruh, mă-lei đei bơngai drŏ-nglo nai oei kơ sư. Iĕm pơm hnam, mă-lei ưh kơ đei oei; iĕm pơtăm minh hlak pơgar hơmu, mă-lei ưh kơ đei phĕ sa plei sư."
"Your ox shall be slaughtered before your eyes, but you shall not eat of it; your donkey shall be violently taken away from before you, and shall not be restored to you; your sheep shall be given to your enemies, and you shall have no one to rescue them.","Rơmo iĕm đe gô pơlôch 'bơ̆t anăp iĕm; mă-lei iĕm ưh kơ đei sa 'nhĕm sư; aseh iĕ iĕm đe gô rôp tơgar đơ̆ng iĕm, mă-lei ưh kơ đei layơ pơdrâu kơ iĕm dơ̆ng: Triu bơbe đei gô iŏk ăn kơ lu bơngai ayăt, mă-lei ưh kơ đei bu rôp pơdrâu."
"Your sons and your daughters shall be given to another people, and your eyes shall look and fail with longing for them all day long; and there shall be no strength in your hand.","Lu kon drŏ-nglo păng kon drŏ-kăn iĕm đe gô rôp jao ăn kơ lu bơngai tơmoi măt iĕm lăng chang gô năr âu truh tơ năr nai, mă-lei lu iĕm tôch kơ đon ưh pă băt wă pơm kiơ."
"A nation whom you have not known shall eat the fruit of your land and the produce of your labor, and you shall be only oppressed and crushed continually.","Minh adrĕch adrung mă iĕm tam lah băt gô iŏk sa tơmam đơ̆ng mir chŭn păng đơ̆ng tơdrong jang iĕm gleh hrat; đe gô pơjuă pơđep păng pơjuă bơhlơ̆r iĕm ling-lang rim năr."
"So you shall be driven mad because of the sight which your eyes see.","Na iĕm jing wơnh yua kơ đêl tơm măt iĕm oei 'bôh."
"The LORD will strike you in the knees and on the legs with severe boils which cannot be healed, and from the sole of your foot to the top of your head.","Kră Yang gô ăn kơ iĕm jĭ pơtôch đuh tơ kŭl-tăng păng tơ 'bar pah jơ̆ng jĭ dêh, hơmet ưh kơ gơh klaih, lanh rai să đơ̆ng kơnơl jơ̆ng truh tơ kơpal kơ̆l."
"“The LORD will bring you and the king whom you set over you to a nation which neither you nor your fathers have known, and there you shall serve other gods—wood and stone.","Kră Yang gô puh iĕm păng pơtao mă iĕm rơih pôk kơdih, truh tơ minh adrĕch adrung mă iĕm hăm 'bok iĕm tam lah băt. Tơ noh iĕm gô kơkuh kơ lu yang nai, pơm păng 'long dah păng tơmo."
"And you shall become an astonishment, a proverb, and a byword among all nations where the LORD will drive you.","Lăm lu adrĕch adrung mă Kră Yang puh iĕm truh tơ yơ, đĭ-đăng kon pơlei tơ noh hli tơrơ, 'bôh tơdrong pơmat-tat lu iĕm. Lu iĕm jing bơngai pơm kơ đe pơjăm hiĕk ăr."
"“You shall carry much seed out to the field but gather little in, for the locust shall consume it.","Lu iĕm gô rei adrĕch lơ tơ lăm mir chŭn, mă-lei kĕch iŏk tŏ sĕt đĕch yua kơ gô đei lep 'ba sa đĭ."
"You shall plant vineyards and tend them, but you shall neither drink of the wine nor gather the grapes; for the worms shall eat them.","Lu iĕm gô pơtăm plei 'long hơmu, mă-lei ưh kơ đei phĕ huch đak hơmu, yua kơ hơdrông kơnu gô sa pơrăm đĭ."
"You shall have olive trees throughout all your territory, but you shall not anoint yourself with the oil; for your olives shall drop off.","Iĕm gô đei tơm 'long ôliwơ jơ̆p-jang kơ teh, mă-lei ưh kơ đei đak rơmă wă pik; yua kơ tơm 'long ôliwơ plei sư hơlŭng đĭ."
"You shall beget sons and daughters, but they shall not be yours; for they shall go into captivity.","Iĕm gô pơjing kon drŏ-nglo kon drŏ-kăn, mă-lei ưh kơ đei oei hăm iĕm, yua kơ lu sư noh đe gô rôp pơm đĭch đĭ."
"Locusts shall consume all your trees and the produce of your land.","Lep tung-nut gô kăp pơrăm đĭ lu tơm 'long 'ba hơ'bo."
"“The alien who is among you shall rise higher and higher above you, and you shall come down lower and lower.","Bơngai tơmoi oei hơdai iĕm gô rai tŏk pran păng mơdrŏng hloh kơ iĕm rim 'năr, gah lu iĕm, rai 'năr rai rơdu jur ling-lang."
"He shall lend to you, but you shall not lend to him; he shall be the head, and you shall be the tail.","Lu sư ăn kơ iĕm tŏk iŏk, mă-lei gah iĕm ưh kơ đei ăn kơ bu tŏk iŏk; lu sư gô pơm kơ̆l, gah iĕm jing kiĕng."
"“Moreover all these curses shall come upon you and pursue and overtake you, until you are destroyed, because you did not obey the voice of the LORD your God, to keep His commandments and His statutes which He commanded you.","Đĭ-đăng dôm lu tơdrong hiap pơtê̆ 'nâu gô truh tơ iĕm druh tam iĕm, dĭng lu iĕm lôch hiong răm đĭ, yua kơ iĕm ưh kơ mơ̆ng kiơ̆ nơ̆r Kră Yang 'Bok Kei-Dei iĕm păng ưh kơ wei răk dôm lu nơ̆r tơtă păng khôi juăt mă Sư ăn boih kơ iĕm."
"And they shall be upon you for a sign and a wonder, and on your descendants forever.","Lu tơdrong hiap pơtê̆ 'nâu gô oei đom tơ lăm akâu jăn păng oei tơ lăm adrĕch adrung iĕm nhen thoi tơdra tơ'blŏk trăp, ling-lang hlŏng hloi."
"“Because you did not serve the LORD your God with joy and gladness of heart, for the abundance of everything","Kơplah đei mŭk tơmam rơkah rơkai, iĕm ưh tam lăp đon jơhngơ̆m hiôk bơ̆jang kơ Kră Yang 'Bok Kei-Dei."
"therefore you shall serve your enemies, whom the LORD will send against you, in hunger, in thirst, in nakedness, and in need of everything; and He will put a yoke of iron on your neck until He has destroyed you.","Lu iĕm gô bơ̆jang kơ lu bơngai ayăt, mă Kră Yang wơh năm blah iĕm. Iĕm gô pơngot rơwĕt hoh-hoy păng kơ'bah kơ'bôch lăm tôm tơdrong, Sư gô tơ'băk 'long ăt bơsei tơ hơko iĕm dĭng truh iĕm lôch răm đĭ."
"The LORD will bring a nation against you from afar, from the end of the earth, as swift as the eagle flies, a nation whose language you will not understand","Kră Yang gô ba minh adrĕch adrung đơ̆ng ataih, đơ̆ng tôch kơ plei teh năm blah lu iĕm, thoi klang păr rôp sa kon sem; iĕm ưh kơ hlôh nơ̆r lu sư pơma ôh."
"a nation of fierce countenance, which does not respect the elderly nor show favor to the young.","Muh măt lu sư krưp tơpă, ưh kơ lăng lu bơngai kră, kư̆m ưh kơ băt mơnat kơ bơngai 'lơ̆p"
"And they shall eat the increase of your livestock and the produce of your land, until you are destroyed; they shall not leave you grain or new wine or oil, or the increase of your cattle or the offspring of your flocks, until they have destroyed you.","Lu sư gô sa đĭ lu sem dơrong hơnik hơnam plei sa đơ̆ng chŭn mir iĕm dĭng truh tơ lu iĕm răm đĭ; sư ưh kơ lê̆ kiơ mă phe 'ba hơ'bo, sik hơmu, đak rơmă ôliwơ, dah rơmo păng triu ih, dĭng truh iĕm lôch răm đĭ."
"“They shall besiege you at all your gates until your high and fortified walls, in which you trust, come down throughout all your land; and they shall besiege you at all your gates throughout all your land which the LORD your God has given you.","Lu sư gô wang tăp dăr kơ pơlei jơ̆p lăm dêh char mă Kră Yang 'Bok Kei-Dei ăn kơ iĕm dĭng truh tơ lu dur tih kơjung kơjăp tơ noh, mă iĕm gơnang, gô teh pơchah răm đĭ."
"You shall eat the fruit of your own body, the flesh of your sons and your daughters whom the LORD your God has given you, in the siege and desperate straits in which your enemy shall distress you.","Kơplah đe wang tăp dăr, lu ayăt pơrŭng iĕm, iĕm gô 'buh sa kon drŏ-nglo kon drŏ-kăn iĕm kơdih, mă đơ̆ng Kră Yang 'Bok Kei-Dei ăn kơ iĕm."
"The sensitive and very refined man among you will be hostile toward his brother, toward the wife of his bosom, and toward the rest of his children whom he leaves behind","Kơplah đei lu ayăt wang tơ pơlei, pơm kơ iĕm tôch đon đĭ boih, bơngai drŏ-nglo mă 'lơ̆ng, iơ̆m dim hloh lăm lu iĕm gô jing kret kơ 'nhŏng oh sư, kon akăn sư mă oei arih."
"so that he will not give any of them the flesh of his children whom he will eat, because he has nothing left in the siege and desperate straits in which your enemy shall distress you at all your gates.","Lăm năr pơmat-tat bơngai noh ưh kơ asong ôh tơmam sa sư đei, 'nhŏ kơ 'nhĕm kon sư kơdih mă sư oei sa, yua kơ sư pă đei tơmam kiơ sa."
"The tender and delicate woman among you, who would not venture to set the sole of her foot on the ground because of her delicateness and sensitivity, will refuse to the husband of her bosom, and to her son and her daughter","Bơngai drŏ-kăn 'lơ̆ng hloh lăm lu iĕm, bơngai mă ưh kơ lah jur jơ̆ng sư tơ teh ôh. Sư bơngai iơ̆m dim, gơh găt, mă-lei gô kret kơ klo sư mă hưch wă păng kơ kon drŏ-nglo kon drŏ-kăn sư"
"her placenta which comes out from between her feet and her children whom she bears; for she will eat them secretly for lack of everything in the siege and desperate straits in which your enemy shall distress you at all your gates.","gô ôn lê̆ tơpu kon sư păng kon sư 'nao tơpŭ lĕch đơ̆ng klak, yua kơ wă sa ôn hơdrô̆ sư, yua kơ ưh kơ đei tơmam kiơ sa, kơplah lăm năr rŭng răng đe wang, lu ayăt gô pơrŭng iĕm lăm pơlei iĕm."
"“If you do not carefully observe all the words of this law that are written in this book, that you may fear this glorious and awesome name, THE LORD YOUR GOD","Tơdah iĕm ưh kơ kơchăng pơm kiơ̆ dôm nơ̆r đơ̆ng khôi juăt 'nâu, chih boih lăm sơ̆p hla bơar 'nâu, ưh pă hli kơ anăn 'lơ̆ng rŏ Kră Yang 'Bok Kei-Dei iĕm anăn ư-ang trŏ kơ hli yom krưp"
"then the LORD will bring upon you and your descendants extraordinary plagues—great and prolonged plagues—and serious and prolonged sicknesses.","na Kră Yang gô ăn đei tơdrong truh kơ iĕm păng tơ lu kon sâu iĕm pơmat-tat krưp đe tam lah 'bôh ôh, tơdrong pơmat tih păng đunh, đei tơdrong jĭ anat păng đunh, lu tơdrong jĭ krưp."
"Moreover He will bring back on you all the diseases of Egypt, of which you were afraid, and they shall cling to you.","Sư gô ăn kơ iĕm đei tơdrong jĭ đơ̆ng dêh Êyiptơ, tơdrong jĭ noh mă đêl iĕm hli tơrơ boih, lu sư gô đom druh kiơ̆ iĕm."
"Also every sickness and every plague, which is not written in this Book of the Law, will the LORD bring upon you until you are destroyed.","Kră Yang kư̆m gô ăn kơ iĕm tôm tĕch tơdrong jĭ jăn păng tôm tĕch tơdrong pơmat-tat ưh kơ đei chih lăm Sơ̆p hla bơar Khôi Juăt 'nâu, dĭng truh tơ iĕm lôch răm đĭ."
"You shall be left few in number, whereas you were as the stars of heaven in multitude, because you would not obey the voice of the LORD your God.","Kon bơngai iĕm lơ thoi sơnglŏng kơpal plĕnh mă-lei oei pă tŏ sĕt, yua kơ iĕm ưh kơ wă mơ̆ng nơ̆r Kră Yang 'Bok Kei-Dei iĕm."
"And it shall be, that just as the LORD rejoiced over you to do you good and multiply you, so the LORD will rejoice over you to destroy you and bring you to nothing; and you shall be plucked from off the land which you go to possess.","Kŭm thoi Kră Yang đei hiôk pơm 'lơ̆ng păng ăn kơ iĕm rai lơ kơdrâ̆m thoi yơ, kư̆m thoi noh na Kră Yang kư̆m hiôk ăn kơ iĕm đei tơdrong gleh truh tơhiong pơrăm iĕm; Lu iĕm đe gô buch lê̆ puh tơlĕch đơ̆ng teh lăm dêh iĕm wă mơ̆t iŏk."
"“Then the LORD will scatter you among all peoples, from one end of the earth to the other, and there you shall serve other gods, which neither you nor your fathers have known—wood and stone.","Kră Yang gô tơraih iĕm tơrak 'brak jơ̆p kơ teh đak, đơ̆ng tôch kơ teh đak 'nâu truh tôch kơ teh đak to. Tơ noh, lu iĕm gô kơkuh kơ lu yang nai pơm hăm 'long păng tơmo yang noh iĕm hăm lu 'bok iĕm ưh kơ lah băt ôh."
"And among those nations you shall find no rest, nor shall the sole of your foot have a resting place; but there the LORD will give you a trembling heart, failing eyes, and anguish of soul.","Oei lăm teh đak noh, iĕm ưh kơ đei hiôk rơnŭk ôh, ưh kơ đei anih wă ăn kơ kơnơl jơ̆ng iĕm pơdơh ôh. Tơ anih noh Kră Yang gô ăn kơ jơhngơ̆m iĕm hli tơrơ, măt hơ'nhôi, jơhngơ̆m đon ơh sơ'ngon."
"Your life shall hang in doubt before you; you shall fear day and night, and have no assurance of life.","Iĕm tơtăm tơdrong arih ưh pă hơđơ̆ng; măng năr iĕm hli tơrơ, ưh kơ băt tơdrong arih wă jing thoi yơ, yua kơ lăm jơhngơ̆m iĕm hli tơtăm lu tơdrong măt iĕm 'bôh."
"In the morning you shall say, ‘Oh, that it were evening!’ And at evening you shall say, ‘Oh, that it were morning!’ because of the fear which terrifies your heart, and because of the sight which your eyes see.","Pơgê hrôih iĕm khan: Rŏ kơ jah măng! Gơsơ̆ măng boih iĕm khan: Rŏ kơ jah hơdah"
"“And the LORD will take you back to Egypt in ships, by the way of which I said to you, ‘You shall never see it again.’ And there you shall be offered for sale to your enemies as male and female slaves, but no one will buy you.”","Kră Yang gô chông ba iĕm hăm duk hơlơ̆k brŏk tơ dêh Êyiptơ dơ̆ng; mă khan Sư đei pơkă hăm lu iĕm ưh pă đei layơ wă wih brŏk tơ noh dơ̆ng; lu iĕm gô tĕch akâu iĕm kơ lu bơngai ayăt pơm đĭch, đĭ drŏ-nglo dah drŏ-kăn, mă-lei ưh kơ đei bu wă răt."
"These are the words of the covenant which the LORD commanded Moses to make with the children of Israel in the land of Moab, besides the covenant which He made with them in Horeb.","'Nâu lu nơ̆r pơgơ̆p tơ'blŏk đơ̆ng Kră Yang pơkă khan kơ Môis hăm lu bơngai Isơrael, lăm dêh Môap, 'nguaih kơ tơdrong pơgơ̆p hăm lu sư tơ kông Hôrêp."
"Now Moses called all Israel and said to them: “You have seen all that the LORD did before your eyes in the land of Egypt, to Pharaoh and to all his servants and to all his land","Môis krao đĭ bơngai Isơrael khan kơ lu sư: Lu iĕm hlôi 'bôh boih dôm tơdrong Kră Yang pơm lăm dêh Êyiptơ 'bơ̆t tơm măt iĕm kơ Pharaôn kơ đĭ bơngai jang kơ sư păng lăm dêh sư."
"the great trials which your eyes have seen, the signs, and those great wonders.","Dôm lu tơdrong truh tih krưp dêh, tơdra hlĭch tơdrong mơsêh tih, mă măt lu iĕm hlôi 'bôh boih."
"Yet the LORD has not given you a heart to perceive and eyes to see and ears to hear, to this very day.","Mă-lei truh tơ dang ei Kră Yang ưh tam ăn kơ lăm jơhngơ̆m lu iĕm hlôh băt, măt iĕm 'bôh păng đon iĕm kơtơ̆ng."
"And I have led you forty years in the wilderness. Your clothes have not worn out on you, and your sandals have not worn out on your feet.","Inh chông lu iĕm puăn-jĭt sơnăm boih lăm char glă ao lu iĕm ưh kơ so hiah, chơkhŏ lu iĕm 'bot tơ jơ̆ng ưh kơ huach luih."
"You have not eaten bread, nor have you drunk wine or similar drink, that you may know that I am the LORD your God.","Lu iĕm ưh kơ đei sŏng sa păng ưh kơ đei huch đak hơmu dah et tơdrô suai ôh, wă kơ iĕm băt Inh boih Kră Yang 'Bok Kei-Dei lu iĕm."
"And when you came to this place, Sihon king of Heshbon and Og king of Bashan came out against us to battle, and we conquered them.","Mưh iĕm truh tơ anih 'nâu, Sihôn, pơtao pơlei Hesbôn păng Ôk, pơtao char Basan, năm tơblah hăm lu bơ̆n mă-lei tơblah jei bơ̆n."
"We took their land and gave it as an inheritance to the Reubenites, to the Gadites, and to half the tribe of Manasseh.","Iŏk dêh char sư pơjao ăn kơ adrĕch Rubên, Gat păng pơjao ăn minh puăt kơ adrĕch Manase jang sa."
"Therefore keep the words of this covenant, and do them, that you may prosper in all that you do.","Lu iĕm athei kơchăng wei răk pơm kiơ̆ dôm nơ̆r tơdrong pơgơ̆p pơkă 'nâu, wă kơ lu iĕm gơh đei jing lăm tôm tơdrong jang iĕm pơm."
"“All of you stand today before the LORD your God: your leaders and your tribes and your elders and your officers, all the men of Israel","Năr 'nâu đĭ-đăng kơ lu iĕm oei dơ̆ng 'bơ̆t anăp Kră Yang đei lu yŏng kơdră lăm adrĕch, lu kră pơlei, lu yŏng pơgơ̆r linh păng đĭ-đăng lu drŏ-nglo bơngai Isơrael."
"your little ones and your wives—also the stranger who is in your camp, from the one who cuts your wood to the one who draws your water","Lu kon hơ'lơ̆p păng lu akăn iĕm, hăm lu bơngai tơmoi oei lăm kơđông, lu bơngai kăl 'long ŭnh truh tơ lu bơngai chhŏ đak."
"that you may enter into covenant with the LORD your God, and into His oath, which the LORD your God makes with you today","Lu iĕm dơ̆ng tơ âu wă yak mơ̆t lăm tơdrong pơgơ̆p Kră Yang 'Bok Kei-Dei iĕm, noh boih tơdrong pơgơ̆p mă Kră Yang 'Bok Kei-Dei iĕm, pơm hăm iĕm năr 'nâu, wă kơ iĕm pơkă wă pơm keh, wă kơ iĕm pơkă wă pơm kiơ̆ thoi đei chih lăm tơdrong pơgơ̆p pơkă Kră Yang."
"that He may establish you today as a people for Himself, and that He may be God to you, just as He has spoken to you, and just as He has sworn to your fathers, to Abraham, Isaac, and Jacob.","Năr 'nâu Sư pơjing iĕm jing kon pơlei pơla Sư păng Sư Kră Yang 'Bok Kei-Dei iĕm, thoi Sư đei pơkă boih hăm iĕm păng sư kư̆m đei pơkăm hăm 'bok iĕm, Abraham, Isăk păng Jakôp."
"“I make this covenant and this oath, not with you alone","Kră Yang krao lu iĕm wă kơ lu iĕm pơkă wă pơm kiơ̆ dôm tơdrong pơgơ̆p mă Kră Yang đei pơm, ưh kơ sĭ lu bơ̆n đĕch ôh wă khan ưh kơ lăp dôm lu bơ̆n dơ̆ng tơ âu 'bơ̆t anăp Kră Yang 'Bok Kei-Dei lu bơ̆n đĕch ôh."
"but with him who stands here with us today before the LORD our God, as well as with him who is not here with us today","Mă-lei pơjing hăm lu kon sâu lu bơ̆n mă ưh kơ đei dơ̆ng hơdai bơ̆n năr âu hai."
"(for you know that we dwelt in the land of Egypt and that we came through the nations which you passed by","Lu iĕm băt hơđăl boih lu bơ̆n oei arih lăm dêh Êyiptơ păng trong lu bơ̆n năm rok găn lăm dêh char đe, mă truh tơ anih âu."
"and you saw their abominations and their idols which were among them—wood and stone and silver and gold)","Lu iĕm 'bôh lu kon pơlei lu sư kơkuh kơ rup yang lăng krưp, lu rup yang pơm hăm 'long, tơmo, hăm hu hăm maih."
"so that there may not be among you man or woman or family or tribe, whose heart turns away today from the LORD our God, to go and serve the gods of these nations, and that there may not be among you a root bearing bitterness or wormwood","Athei kơchăng bĕ, 'nĕ kơ đei bu drŏ-nglo dah drŏ-kăn, hnam dơnŏ dah adrĕch adrung ayơ mă dơ̆ng tơ âu năr 'nâu achăng lê̆ Kră Yang 'Bok Kei-Dei lu bơ̆n, na năm kơkuh kơ lu yang adrĕch drung nai; lăm lu iĕm athei 'nĕ kơ ăn đei rơh kơnê̆ hơkăm chăt sôr tơ lăm lu iĕm."
"and so it may not happen, when he hears the words of this curse, that he blesses himself in his heart, saying, ‘I shall have peace, even though I follow the dictates of my heart’—as though the drunkard could be included with the sober.","Bơngai bu kơtơ̆ng dôm nơ̆r pơkă pơkăm lăm tơdrong pơgơ̆p 'nâu, 'nĕ sơkat pŭn hiôk kơdih 'nâu, 'nĕ kơ đei lăm jơhngơ̆m tơchĕng khan: Inh gô oei arih sa kiơ̆ tơdrong inh kơdih kư̆m bưh, huay kơ đei kiơ. Pơm thoi noh pơrăm iĕm kư̆m thoi teh hơiuh hăm teh hrĕng kro."
"“The LORD would not spare him; for then the anger of the LORD and His jealousy would burn against that man, and every curse that is written in this book would settle on him, and the LORD would blot out his name from under heaven.","Kră Yang ưh kơ mơnat tơdrong yoch bơngai noh, mă-lei tơdrong Kră Yang hil mĭl păng gar sư noh chhông blah bơngai noh păng đĭ lu tơdrong hiap pơtê̆ chih lăm sơ̆p hla bơar 'nâu gô tơpŭ tơ kơpal sư; păng Kră Yang gô sŭt lê̆ anăn sư đơ̆ng lăm teh đak 'nâu."
"And the LORD would separate him from all the tribes of Israel for adversity, according to all the curses of the covenant that are written in this Book of the Law","Kră Yang gô tơklah lê̆ sư lĕch đơ̆ng đĭ-đăng adrĕch bơngai Isơrael, wă kơ pŭ iŏk tơdrong pơmat-tat kiơ̆ thoi đơ̆ng tơdrong pơgơ̆p đei chih lăm sơ̆p hla bơar khôi juăt 'nâu."
"so that the coming generation of your children who rise up after you, and the foreigner who comes from a far land, would say, when they see the plagues of that land and the sicknesses which the LORD has laid on it","Adrĕch adrung lu iĕm ning-mônh chăl lu kon sâu lu iĕm păng lu bơngai tơmoi đơ̆ng ataih, 'bôh dôm tơdrong răm pơmat-tat păng tơdrong jĭ jăn mă Kră Yang đei ăn truh wă pơrăm dêh char 'nâu"
"‘The whole land is brimstone, salt, and burning; it is not sown, nor does it bear, nor does any grass grow there, like the overthrow of Sodom and Gomorrah, Admah, and Zeboiim, which the LORD overthrew in His anger and His wrath.’","'Bôh jơ̆p-jang kơ dêh 'nâu răm đĭ ŭnh păng 'boh sa đĭ teh ưh pă gơh rei pơtăm, ưh kơ đei kiơ gơh bluh chăt, ưh kơ đei minh tơnơm kiơ gơh chăt, nhen thoi pơlei Sôđôm Gômôrơ, Atma păng Sêbôlim, pơlei mă Kră Yang hil mĭl krưp pơlôch pơrăm lê̆ boih."
"“All nations would say, ‘Why has the LORD done so to this land? What does the heat of this great anger mean?’","Đĭ-đăng adrĕch adrung lu sư gô jet: Lơliơ mă Kră Yang pơm kơ dêh âu thoi noh liơ mă tơdrong Sư hil mĭl tih krưp dêh thoi noh?"
"Then people would say: ‘Because they have forsaken the covenant of the LORD God of their fathers, which He made with them when He brought them out of the land of Egypt","Nơ̆r đe tơl: Yua kơ kon pơlei âu sơngah kơ tơdrong pơgơ̆p Kră Yang 'Bok Kei-Dei lu 'bok lu sư, pơm boih hăm lu sư, kơplah Sư chông ba lĕch hlôi đơ̆ng dêh Êyiptơ"
"for they went and served other gods and worshiped them, gods that they did not know and that He had not given to them.","lu sư năm kơkuh kơ lu yang nai mă kơdih lu sư ưh kơ băt. Kră Yang ưh kơ ăn."
"Then the anger of the LORD was aroused against this land, to bring on it every curse that is written in this book.","Thoi ei Kră Yang hil mĭl dêh kơ char noh, na Sư ăn kơ char noh dôm tơdrong hiap pơtê̆ chih boih lăm sơ̆p hla bơar 'nâu."
"And the LORD uprooted them from their land in anger, in wrath, and in great indignation, and cast them into another land, as it is this day.’","Lăm tơdrong ơh blĕk dêh păng tơdrong hil mĭl krưp dêh tơpă Kră Yang buch lê̆ boih na klơ̆m hŭt lê̆ lu sư tơ char nai, thoi kơ năr 'nâu."
"“The secret things belong to the LORD our God, but those things which are revealed belong to us and to our children forever, that we may do all the words of this law.","Dôm tơdrong hlơp Kră Yang 'Bok Kei-Dei lu bơ̆n đĕch băt; mă-lei dôm lu tơdrong Sư tơ'bôh ăn kơ lu bơ̆n păng kơ lu kon sâu bơ̆n ling-lang hlŏng hloi, noh lăm khôi juăt âu, wă kơ lu bơ̆n chu pơm kiơ̆."
"“Now it shall come to pass, when all these things come upon you, the blessing and the curse which I have set before you, and you call them to mind among all the nations where the LORD your God drives you","Layơ dôm tơdrong 'nâu đei truh kơ iĕm, pŭn hiôk dah pơmat-tat, mă inh đei roi pơdah truh tơ iĕm, kơplah oei lăm lu teh đak, mă Kră Yang 'Bok Kei-Dei iĕm puh iĕm năm, lu iĕm gô 'blŏk dơ̆ng kơ dôm tơdrong inh bơtho khan."
"and you return to the LORD your God and obey His voice, according to all that I command you today, you and your children, with all your heart and with all your soul","Dah kơplah noh iĕm wih brŏk dơ̆ng tơ Kră Yang 'Bok Kei-Dei iĕm, iĕm păng lu kon sâu iĕm athei đĭ jơhngơ̆m klơm klak chu kiơ̆ dôm tơdrong inh bơtho khan kơ iĕm năr 'nâu."
"that the LORD your God will bring you back from captivity, and have compassion on you, and gather you again from all the nations where the LORD your God has scattered you.","Na Kră Yang 'Bok Kei-Dei iĕm gô dŏng pơklaih iĕm đơ̆ng pơm đĭch păng gô chông ba iĕm brŏk. Kră Yang gô mơnat păng akŭm pơpôi lu iĕm đơ̆ng rim anih mă Sư pơm kơ iĕm tơklah tơklang."
"If any of you are driven out to the farthest parts under heaven, from there the LORD your God will gather you, and from there He will bring you.","Mă khan lu iĕm Sư puh boih truh tơring ataih tôch kơ plĕnh teh, Kră Yang 'Bok Kei-Dei iĕm kư̆m gô pơpôi akŭm iĕm dơ̆ng păng chông wih brŏk đơ̆ng anih noh."
"Then the LORD your God will bring you to the land which your fathers possessed, and you shall possess it. He will prosper you and multiply you more than your fathers.","Kră Yang 'Bok Kei-Dei iĕm gô chông ba iĕm brŏk tơ dêh 'bok, 'bă iĕm iŏk boih: Sư gô ăn kơ iĕm chek lar hrôh ngôh mơdrŏng hloh kơ 'bok iĕm."
"And the LORD your God will circumcise your heart and the heart of your descendants, to love the LORD your God with all your heart and with all your soul, that you may live.","Kră Yang 'Bok Kei-Dei gô ăn kơ bơ̆n păng kon sâu lu bơ̆n đei jơhngơ̆m rơmuăn băt chu yom, wă kơ iĕm đĭ jơhngơ̆m klơm klak 'mêm yom kơ Kră Yang 'Bok Kei-Dei, wă kơ gơh arih."
"“Also the LORD your God will put all these curses on your enemies and on those who hate you, who persecuted you.","Kră Yang 'Bok Kei-Dei iĕm gô tuh dôm nơ̆r hiap pơtê̆ 'nâu kơ lu bơngai ayăt areh pơm kơnê̆ kơ iĕm."
"And you will again obey the voice of the LORD and do all His commandments which I command you today.","Iĕm gô chu, mơ̆ng pơm kiơ̆ nơ̆r Kră Yang păng pơm kiơ̆ dôm lu nơ̆r Sư tơtă, mă inh bơtho khan ăn kơ iĕm năr 'nâu."
"The LORD your God will make you abound in all the work of your hand, in the fruit of your body, in the increase of your livestock, and in the produce of your land for good. For the LORD will again rejoice over you for good as He rejoiced over your fathers","Kơplah noh Kră Yang 'Bok Kei-Dei iĕm: Sư gô ăn tơdrong pŭn tih lăm dôm tơdrong jang đơ̆ng tơpang ti iĕm pơm ăn kơ kon sâu iĕm hrôh ngôh rai lơ, sem dơrong, chek lar păng 'ba hơ'bo đơ̆ng chŭn mir gơh đei mah rơkah rơkai; Kră Yang lăp đon mơnat ăn pŭn hiôk kơ iĕm, thoi Sư lăp đon ăn pŭn hiôk kơ lu 'bok iĕm."
"if you obey the voice of the LORD your God, to keep His commandments and His statutes which are written in this Book of the Law, and if you turn to the LORD your God with all your heart and with all your soul.","Tơdah lu iĕm chu pơm kiơ̆ Kră Yang 'Bok Kei-Dei iĕm wei răk nơ̆r tơtă tơdrong juăt mă sư đei chih lăm Sơ̆p hla bơar khôi juăt mă sư đei chih lăm Sơ̆p hla bơar khôi juăt 'nâu păng đĭ jơhngơ̆m đĭ bơhngol wih tơ Kră Yang 'Bok Kei-Dei iĕm."
"“For this commandment which I command you today is not too mysterious for you, nor is it far off.","Dôm tơdrong mă inh bơtho khan ăn kơ iĕm năr 'nâu ưh kơ trŏ tơnat dêh kơ iĕm, kư̆m ưh kơ ataih dêh kơ iĕm"
"It is not in heaven, that you should say, ‘Who will ascend into heaven for us and bring it to us, that we may hear it and do it?’","Kŭm ưh kơ trŏ kơ tơdrong tơ kơpal plĕnh na iĕm mah jet: Bơngai bu gô tŏk tơ plĕnh chĕp ba tơjur tơbăt ăn kơ bơ̆n kơtơ̆ng, na wă kơ lu bơ̆n pơm kiơ̆?"
"Nor is it beyond the sea, that you should say, ‘Who will go over the sea for us and bring it to us, that we may hear it and do it?’","Sư kư̆m ưh kơ tơ pah to đak dơsĭ, na iĕm jet: Bơngai bu gơh tŏk hlôi pah to đak dơsĭ, na chĕp ba ăn kơ lu bơ̆n wă kơ bơ̆n kơtơ̆ng păng pơm kiơ̆?"
"But the word is very near you, in your mouth and in your heart, that you may do it.","Ưh ôh, nơ̆r Kră Yang jê̆ iĕm lăm 'bơ̆r iĕm păng lăm jơhngơ̆m iĕm, na wă kơ iĕm pơm kiơ̆ Sư."
"“See, I have set before you today life and good, death and evil","Âu, năr 'nâu inh apinh iĕm rơih iŏk tơdrong arih pŭn hiôk, dah tơdrong pơmat-tat lôch răm."
"in that I command you today to love the LORD your God, to walk in His ways, and to keep His commandments, His statutes, and His judgments, that you may live and multiply; and the LORD your God will bless you in the land which you go to possess.","Năr 'nâu inh athei iĕm 'mêm kơ Kră Yang 'Bok Kei-Dei, yak kiơ̆ trong Sư păng wei răk dôm lu nơ̆r tơtă, khôi juăt Sư păng nơ̆r Sư athei, wă kơ iĕm arih sot hrôh ngôh, Kră Yang 'Bok Kei-Dei ăn pŭn hiôk kơ lăm dêh char mă iĕm gô mơ̆t iŏk."
"But if your heart turns away so that you do not hear, and are drawn away, and worship other gods and serve them","Mă-lei dah jơhngơ̆m iĕm tơplih sơngah, kuă kơ mơ̆ng kră kơ pơm kiơ̆, na chu đe pơhlŭ kŭp kơ̆l kơkuh kơ lu yang nai"
"I announce to you today that you shall surely perish; you shall not prolong your days in the land which you cross over the Jordan to go in and possess.","na năr 'nâu inh tơbăt kơ iĕm thoi âu, tơpă lu iĕm gô lôch hiong răm, iĕm ưh kơ gơh arih sot lăm teh mă iĕm wă năm iŏk mưh tŏk hlôi kơ đak Krong Jôrđăn."
"I call heaven and earth as witnesses today against you, that I have set before you life and death, blessing and cursing; therefore choose life, that both you and your descendants may live","Năr 'nâu, inh krao plĕnh păng teh pơm kơdranh ăn kơ inh, inh dan tơ'bôh 'bơ̆t anăp iĕm rơih iŏk tơdrong arih păng tơdrong lôch, tơdrong pŭn hiôk păng tơdrong hiap pơtê̆. Thoi noh, rơih bĕ tơdrong arih, wă kơ iĕm păng lu kon sâu iĕm gơh arih."
"that you may love the LORD your God, that you may obey His voice, and that you may cling to Him, for He is your life and the length of your days; and that you may dwell in the land which the LORD swore to your fathers, to Abraham, Isaac, and Jacob, to give them.”","'Mêm kơ Kră Yang 'Bok Kei-Dei, chu kiơ̆ nơ̆r Sư păng kiơ̆ Sư mă tơpă yua kơ lăp Sư đĕch gơh ăn tơdrong arih na Kră Yang gô ăn kơ iĕm gơh arih sot, tơ lăm teh đak mă Kră Yang hlôi pơkă wă ăn kơ lu 'bok iĕm, 'bok Abraham, Isăk păng Jakôp."
"Then Moses went and spoke these words to all Israel.","Đơ̆ng noh Môis lĕch pơma nơ̆r 'nâu hăm đĭ-đăng lu bơngai Isơrael dôm lu nơ̆r tơ ala âu"
"And he said to them: “I am one hundred and twenty years old today. I can no longer go out and come in. Also the LORD has said to me, ‘You shall not cross over this Jordan.’","Dang ei inh đei minh-hrĕng 'bar-jĭt sơnăm boih; inh ưh pă gơh lĕch păng ưh pă gơh mơ̆t dơ̆ng; Kră Yang đei khan hăm inh boih: Ih ưh pă gơh yak tŏk năm hlôi kơ đak Krong Jôrđăn, 'nâu dơ̆ng."
"The LORD your God Himself crosses over before you; He will destroy these nations from before you, and you shall dispossess them. Joshua himself crosses over before you, just as the LORD has said.","Kră Yang 'Bok Kei-Dei iĕm gô năm tŏk kơ đak krong adrol kơ iĕm Sư gô pơlôch đĭ lu kon pơlei âu 'bơ̆t anăp iĕm, lei na iĕm gô iŏk asong băl dêh lu sư; Jôsuê gô năm adrol jing yŏng iĕm, thoi Kră Yang khan boih."
"And the LORD will do to them as He did to Sihon and Og, the kings of the Amorites and their land, when He destroyed them.","Kră Yang gô pơm kơ lu kon pơlei noh thoi Sư đei pơm boih kơ Sihôn păng Ôk pơtao bơngai Amôrit kơplah Sư pơlôch pơrăm 'bar 'nu păng dêh char lu sư boih."
"The LORD will give them over to you, that you may do to them according to every commandment which I have commanded you.","Kră Yang gô pơjao kon pơlei noh ăn kơ lu iĕm păng lu iĕm athei pơm kơ lu sư gô mơ̆ng kiơ̆ kơ nơ̆r inh athei lu iĕm pơm."
"Be strong and of good courage, do not fear nor be afraid of them; for the LORD your God, He is the One who goes with you. He will not leave you nor forsake you.”","Athei nuih pran kơtang bĕ. 'Nĕ kơ hli tơrơ krưp dêh 'bơ̆t anăp lu kon pơlei noh yua kơ Kră Yang 'Bok Kei-Dei iĕm kư̆m gô năm hơdai hăm iĕm; Sư ưh kơ đei layơ achăng lê̆ iĕm kư̆m ưh kơ weh ataih đơ̆ng iĕm."
"Then Moses called Joshua and said to him in the sight of all Israel, “Be strong and of good courage, for you must go with this people to the land which the LORD has sworn to their fathers to give them, and you shall cause them to inherit it.","Đơ̆ng noh Môis krao Jôsuê khan kơ sư 'bơ̆t anăp đĭ-đăng bơngai Isơrael: Ih athei chơ̆n jơhngơ̆m; păng nuih kơtang bĕ, yua kơ ih gô năm mơ̆t hơdai hăm lu kon pơlei 'nâu lăm dêh char mă Kră Yang hlôi pơkă boih wă ăn kơ 'bok lu sư păng ih gô klah asong ăn kơ lu sư dêh noh."
"And the LORD, He is the One who goes before you. He will be with you, He will not leave you nor forsake you; do not fear nor be dismayed.”","Kră Yang boih gô năm adrol kơ ih, Sư gô oei hơdai hăm ih păng Sư ưh kơ achăng lê̆ ih, kư̆m ưh kơ weh ataih đơ̆ng ih. Ih 'nĕ kơ hli păng 'nĕ kơ rơdu jơhngơ̆m."
"So Moses wrote this law and delivered it to the priests, the sons of Levi, who bore the ark of the covenant of the LORD, and to all the elders of Israel.","Môis chih khôi juăt 'nâu, pơjao ăn kơ lu 'bok soi, kon drŏ-nglo bơngai Lêwi lu bơngai tung Hom Tơdrong Pơgơ̆p Kră Yang păng pơjao ăn kơ đĭ-đăng lu kră bơngai Isơrael."
"And Moses commanded them, saying: “At the end of every seven years, at the appointed time in the year of release, at the Feast of Tabernacles","Păng pơkă kơ lu sư: Tôch rim kơ tơpơh sơnăm, lăm sơnăm ăn rơngei đơ̆ng hre, lăm năr pơm Giĕng Bơsŭn."
"when all Israel comes to appear before the LORD your God in the place which He chooses, you shall read this law before all Israel in their hearing.","Kơplah đĭ-đăng bơngai Isơrael năm kơkuh kơ Kră Yang 'Bok Kei-Dei iĕm, tơ anih mă Sư gô rơih, na lu iĕm athei đŏk ăn mă re kơ lu sư mơ̆ng khôi juăt 'nâu."
"Gather the people together, men and women and little ones, and the stranger who is within your gates, that they may hear and that they may learn to fear the LORD your God and carefully observe all the words of this law","Iĕm athei krao akŭm bĕ đĭ lu kon pơlei, drŏ-nglo drŏ-kăn, lu hơ'lơ̆p păng lu bơngai tơmoi mă oei lăm pơlei iĕm, wă kơ lu sư dai mơ̆ng, pơhrăm băt hli yom kơ Kră Yang 'Bok Kei-Dei iĕm păng kơchăng pơm kiơ̆ dôm lu nơ̆r đơ̆ng lăm khôi juăt 'nâu."
"and that their children, who have not known it, may hear and learn to fear the LORD your God as long as you live in the land which you cross the Jordan to possess.”","Lu kon hơ'lơ̆p iĕm, lu bơngai mă tam mă băt khôi juăt 'nâu, athei mơ̆ng păng athei pơhrăm iŏk băt hli yom kơ Kră Yang 'Bok Kei-Dei lu iĕm, đĭ lăm chăl arih lu iĕm mă oei tơ dêh lu iĕm wă mơ̆t iŏk noh, đơ̆ng rŏng kơ iĕm tŏk hlôi kơ đak Krong Jôrđăn."
"Then the LORD said to Moses, “Behold, the days approach when you must die; call Joshua, and present yourselves in the tabernacle of meeting, that I may inaugurate him.” So Moses and Joshua went and presented themselves in the tabernacle of meeting.","Kră Yang khan kơ Môis: Năr ih lôch wă jê̆ boih; ih krao Jôsuê na măr iĕm năm 'bơ̆t anăp Inh tơ Bơsŭn Anih Akŭm. Tơ noh Inh wă pơjao ăn kơ Jôsuê jang. Thoi noh, Môis păng Jôsuê năm truh tơ Bơsŭn Anih Akŭm."
"Now the LORD appeared at the tabernacle in a pillar of cloud, and the pillar of cloud stood above the door of the tabernacle.","Kră Yang tơ'bôh akâu Sư, lăm jrăng hơmơ̆l păng hơmơ̆l dơ̆ng 'bơ̆t 'măng Bơsŭn Anih Akŭm."
"And the LORD said to Moses: “Behold, you will rest with your fathers; and this people will rise and play the harlot with the gods of the foreigners of the land, where they go to be among them, and they will forsake Me and break My covenant which I have made with them.","Kră Yang khan kơ Môis: Ih gô pơdơh hăm lu 'bok ih; kon pơlei 'nâu gô kơkuh kơ yang nai lăm dêh lu sư wă năm mơ̆t lu sư gô achăng lê̆ Inh păng pơm glăi kơ tơdrong pơgơ̆p mă Inh đei pơgơ̆p boih hăm lu sư."
"Then My anger shall be aroused against them in that day, and I will forsake them, and I will hide My face from them, and they shall be devoured. And many evils and troubles shall befall them, so that they will say in that day, ‘Have not these evils come upon us because our God is not among us?’","Năr ei kơnh Inh gô hil blĕk; Inh gô achăng lê̆ lu sư, ôn muh măt Inh đơ̆ng lu sư păng lu sư gô jing tơmam sa kơ lu kon pơlei nai. Lu sư gô đei tơdrong răm-'băm pơmat-tat. Lăm năr noh lu sư gô jet: Hăm trŏ bơ̆n đei tơdrong răm pơmat-tat yua kơ Kră Yang 'Bok Kei-Dei bơ̆n ưh kơ oei hơdai bơ̆n dơ̆ng?"
"And I will surely hide My face in that day because of all the evil which they have done, in that they have turned to other gods.","Mă-lei lăm năr noh, Inh gô ôn muh măt Inh, yua kơ đơ̆ng đĭ-đăng lu tơdrong yoch kơnê̆ lu sư pơm năm kiơ̆ lu yang nai."
"“Now therefore, write down this song for yourselves, and teach it to the children of Israel; put it in their mouths, that this song may be a witness for Me against the children of Israel.","Thoi noh dang ei, chih bĕ nơ̆r hơri 'nâu păng bơtho ăn kơ kon pơlei bơngai Isơrael hơri, lu sư athei thuơk lăm đon kơ nơ̆r hơri 'nâu wă roi tơbăt ăn Inh kơ nơ̆r Inh chrih ayăt hăm lu sư."
"When I have brought them to the land flowing with milk and honey, of which I swore to their fathers, and they have eaten and filled themselves and grown fat, then they will turn to other gods and serve them; and they will provoke Me and break My covenant.","Đơ̆ng rŏng Inh chông ba lu sư mơ̆t lăm dêh char Inh hlôi pơkă boih hăm 'bok lu sư; dêh 'bĕnh kơ đak toh đak sut; lu sư gô sa phĭ păng bek, wơ̆t bơ̆jang kơkuh lu yang nai, lu sư gô pơdê lê̆ Inh păng pơm glăi kơ tơdrong pơgơ̆p Inh."
"Then it shall be, when many evils and troubles have come upon them, that this song will testify against them as a witness; for it will not be forgotten in the mouths of their descendants, for I know the inclination of their behavior today, even before I have brought them to the land of which I swore to give them.”","Lăp lu sư đei tơdrong pơmat-tat anat anot tơdrong kơnê̆ truh kơ lu sư, tơdrong hơri 'nâu gô roi tơbăt tơ'blŏk kơ lu sư, yua kơ tơdrong hơri 'nâu ưh kơ hiơt ôh, gô oei ling-lang lăm 'bơ̆r lu kon sâu lu sư. Inh băt lăm kơ̆l đon lu sư tơchĕng wă pơm hơmet boih, adrol kơ Inh wă chông ba lu sư mơ̆t lăm dêh char mă Inh đei pơkă wă ăn."
"Therefore Moses wrote this song the same day, and taught it to the children of Israel.","Lăm năr noh, Môis chih nơ̆r hơri 'nâu păng bơtho pơhrăm ăn kơ lu kon pơlei bơngai Isơrael"
"Then He inaugurated Joshua the son of Nun, and said, “Be strong and of good courage; for you shall bring the children of Israel into the land of which I swore to them, and I will be with you.”","Kră Yang pơjao ăn tơdrong jang kơ Jôsuê kon drŏ-nglo Nun, khan: Ih athei chơ̆n jơhngơ̆m nuih kơtang, yua kơ ih gô ba kon pơlei Isơrael mơ̆t lăm dêh char mă Inh pơkă boih wă ăn kơ lu sư; Inh gô oei hơdai ih."
"So it was, when Moses had completed writing the words of this law in a book, when they were finished","Lăp Môis chih dôm lu nơ̆r khôi juăt 'nâu đơ̆ng tơm truh tơ tôch tơ lăm minh sơ̆p hla bơar keh đang boih."
"that Moses commanded the Levites, who bore the ark of the covenant of the LORD, saying","Na Môis athei lu bơngai Lêwi tung Hom Tơdrong Pơgơ̆p Kră Yang"
"“Take this Book of the Law, and put it beside the ark of the covenant of the LORD your God, that it may be there as a witness against you","iŏk bĕ sơ̆p hla bơar khôi juăt 'nâu, lê̆ 'bơ̆t cheng Hom Tơdrong Pơgơ̆p Kră Yang 'Bok Kei-Dei lu iĕm, lê̆ Sơ̆p hla bơar tơ noh 'bơ̆t cheng Hom Tơdrong Pơgơ̆p pơm nơ̆r tơbăt pơsĭt ayăt hăm lu iĕm"
"for I know your rebellion and your stiff neck. If today, while I am yet alive with you, you have been rebellious against the LORD, then how much more after my death?","Yua kơ Inh băt kơ jơhngơ̆m iĕm arăng dêh kơplah inh oei arih oei hơdai hăm lu iĕm hlôi blah plơ̆ boih hăm Kră Yang thoi noh, pơma kiơ đơ̆ng rŏng kơ inh lôch kơnh, lu iĕm wă blah plơ̆ dang yơ dơ̆ng!"
"Gather to me all the elders of your tribes, and your officers, that I may speak these words in their hearing and call heaven and earth to witness against them.","Krao pơpôi akŭm bĕ lu kră đơ̆ng rim khŭl adrĕch adrung lu iĕm păng lu kră pơgơ̆r lu iĕm, đơ̆ng rim kơ adrĕch bơngai; wă kơ inh roi kơ lu sư kơtơ̆ng mơ̆ng lăm đon lu sư dôm lu nơ̆r 'nâu păng Inh wă apinh plĕnh păng teh pơm kơdranh chrih blah plơ̆ hăm lu sư."
"For I know that after my death you will become utterly corrupt, and turn aside from the way which I have commanded you. And evil will befall you in the latter days, because you will do evil in the sight of the LORD, to provoke Him to anger through the work of your hands.”","Inh băt gô răm-'băm tơpă, achăng lê̆ trong mă đơ̆ng inh bơtho khan, ning-mônh lu iĕm gô tơblĕk Kră Yang pơm tơdrong kơnê̆ 'mê̆, mă Kră Yang, ưh kơ lăp đon păng tơdrong răm pơmat-tat gô truh kơ lu iĕm."
"Then Moses spoke in the hearing of all the assembly of Israel the words of this song until they were ended","Đơ̆ng noh Môis đŏk dôm lu nơ̆r hơri 'nâu đơ̆ng tơm truh tơ tôch ăn kơ đĭ-đăng đon bơngai Isơrael mơ̆ng"
"“Give ear, O heavens, and I will speak; And hear, O earth, the words of my mouth.","Ơ lu tăl plĕnh mơ̆ng bĕ, 'nâu wă pơma; ơ teh apinh mơ̆ng bĕ nơ̆r đơ̆ng 'bơ̆r inh."
"Let my teaching drop as the rain, My speech distill as the dew, As raindrops on the tender herb, And as showers on the grass.","Rŏ kơ nơ̆r inh bơtho huŏng jruh thoi đak 'mi; nơ̆r inh pơma lĕch thoi đak ngom jur, thoi 'mi pruh tơ kơpal 'nhĕt 'lơ̆p thoi 'mi hngach ruh tơ kơpal hla 'nhĕt adrih."
"For I proclaim the name of the LORD: Ascribe greatness to our God.","Inh ư-ang anăn Kră Yang. Bĕ bơ̆n hơri ư-ang kơ Kră Yang 'Bok Kei-Dei Tơ'ngla mă tih hloh!"
"He is the Rock, His work is perfect; For all His ways are justice, A God of truth and without injustice; Righteous and upright is He.","Kră Yang thoi Tơmo Tih 'lơ̆ng tôm; lu tơdrong Sư jang keh dang 'lơ̆ng tôm, trong Kră Yang tơpăt hơnơ̆ng. Sư boih Kră Yang 'Bok Kei-Dei sĭt, 'lơ̆ng tơpăt ưh kơ đei hơlĕnh. Sư tơpăt ling-lang 'lơ̆ng hơnơ̆ng."
"“They have corrupted themselves; They are not His children, Because of their blemish: A perverse and crooked generation.","Mă-lei iĕm oei hư răm. Ưh pă rŏ trŏ jing kon drŏ-nglo Kră Yang dơ̆ng."
"Do you thus deal with the LORD, O foolish and unwise people? Is He not your Father, who bought you? Has He not made you and established you?","Ơ kon pơlei kơhlôh kơwao ưh kơ đei đon tơchĕng, lu iĕm pơm kơ Kră Yang thoi noh hă? Ưh kơ trŏ kơ 'Bă lu iĕm hă, ưh kơ tơ'ngla pơjing iĕm hă? Ưh kơ trŏ Sư pơjing iĕm jing adrĕch adrung Sư hă?"
"“Remember the days of old, Consider the years of many generations. Ask your father, and he will show you; Your elders, and they will tell you","'Blŏk bĕ kơ năr sơ̆ ki. Tơchĕng bĕ kơ lu bơngai chăl adrol sơ̆. Jet bĕ 'bă iĕm lu sư gô tơl. Apinh bĕ lu kră iĕm, lu sư gô roi tơbăt ăn kơ iĕm."
"When the Most High divided their inheritance to the nations, When He separated the sons of Adam, He set the boundaries of the peoples According to the number of the children of Israel.","Mưh kơplah Kră Yang Tih Hloh klah asong ăn teh kơ kon pơlei. 'Bơ̆t Sư ăn kơ adrĕch adrung Ađam tơklah tơklang. Sư hơgăt ăn hơdral kơ rim adrĕch, kiơ̆ kơ kơ̆l kon pơlei bơngai Isơrael.a"
"For the LORD’s portion is His people; Jacob is the place of His inheritance.","Gah Kră Yang noh kon pơlei Sư, Jakôp noh gah Sư."
"“He found him in a desert land And in the wasteland, a howling wilderness; He encircled him, He instructed him, He kept him as the apple of His eye.","Kră Yang chă 'bôh lu kon pơlei Sư tơ lăm char glă. Tơ lăm bri brah đei nơ̆r ôr krao Kră Yang wei rong lu sư, bơwei lu sư wei thoi kon-ngai lăm măt Sư."
"As an eagle stirs up its nest, Hovers over its young, Spreading out its wings, taking them up, Carrying them on its wings","Thoi sem klang tơdrŏ kơ tơpu Sư râu kon sư 'nao cheh, Păr bah kơ lu hơnar sư, bơlang pơnăr sư gram hơnar păng pŭ hơnar sư kơpal pơnăr."
"So the LORD alone led him, And there was no foreign god with him.","Minh Kră Yang đĕch chông anhăk lu kon pơlei Sư, Ưh kơ đei yang kiơ nai."
"“He made him ride in the heights of the earth, That he might eat the produce of the fields; He made him draw honey from the rock, And oil from the flinty rock","Kră Yang ăn kơ lu sư oei tơ tơring groi kông; Rong lu sư hăm tơmam sa đơ̆ng lăm mir chŭn; Ăn sa đak sut iŏk đơ̆ng lăm tơmo tih. Păng đak rơmă lĕch đơ̆ng teh lăm tơmo."
"Curds from the cattle, and milk of the flock, With fat of lambs; And rams of the breed of Bashan, and goats, With the choicest wheat; And you drank wine, the blood of the grapes.","Đơ̆ng khŭl rơmo păng triu bơbe lu sư đei đak toh păng đak toh iŭ. Sa 'nhĕm sĕch rơmă đơ̆ng triu kon păng triu tơno. Rơmo triu tơno, bơbe tơno đơ̆ng char Basan lu iĕm sŏng 'ba 'mi mă 'lơ̆ng hloh; Huch sik đak hơmu đơ̆ng tơm 'brê thoi pham."
"“But Jeshurun grew fat and kicked; You grew fat, you grew thick, You are obese! Then he forsook God who made him, And scornfully esteemed the Rock of his salvation.","Jêsurunb wă rai bek mơdrŏng pran, wă iŏk jơ̆ng đă plơ̆ akâu sư bek lơluĭnh boih na lu sư achăng lê̆ Kră Yang 'Bok Kei-Dei Tơ'ngla mă pơjing lu sư, păng pơjăm lê̆ Tơmo Tih mă dŏng pơklaih."
"They provoked Him to jealousy with foreign gods; With abominations they provoked Him to anger.","Lu sư kơkuh kơ rup yang nai wă tơblĕk Kră Yang tơ'ngla 'mêm gar. Pơm wă kơ Kră Yang ơh hil kơ lu sư pơm rup yang, Sư areh lăng krưp."
"They sacrificed to demons, not to God, To gods they did not know, To new gods, new arrivals That your fathers did not fear.","Lu sư pơyơ̆r tơmam soi kơ lu yang kơnê̆, ưh kơ trŏ kơ Kră Yang 'Bok Kei-Dei ôh. Kơkuh kơ yang mă lu sư ưh kơ tam lah băt, Yang đơ̆ng ataih 'nao truh. Mă 'bok lu sư ưh kơ hli yom."
"Of the Rock who begot you, you are unmindful, And have forgotten the God who fathered you.","Ih sơngah kơ Tơmo Tih tơ'ngla pơjing ih, Hiơt boih kơ Kră Yang 'Bok Kei-Dei Tơ'ngla pơjing ih."
"“And when the LORD saw it, He spurned them, Because of the provocation of His sons and His daughters.","Kră Yang 'bôh đĭ, na Sư hil. Na achăng hŭt lê̆ kon drŏ-nglo păng kon drŏ-kăn."
"And He said: ‘I will hide My face from them, I will see what their end will be, For they are a perverse generation, Children in whom is no faith.","Kră Yang khan: Inh gô ôn muh măt Inh ưh pă lăng lu sư wă lăng lăng tuch-luch lu sư thoi yơ, lu sư minh adrĕch hơlĕnh kơnê̆ dêh, jơ̆ lu kon mă ưh kơ tơnăp."
"They have provoked Me to jealousy by what is not God; They have moved Me to anger by their foolish idols. But I will provoke them to jealousy by those who are not a nation; I will move them to anger by a foolish nation.","Lu sư tơblĕk Inh dêh yua kơ lu sư kơkuh kơ yang nai ưh kơ yua kiơ. Pơm kơ inh hil gar hăm yang mă ưh kơ đei tơdrong anăn kiơ. Na inh gô pơm kơ lu sư 'ngeng kơ lu adrĕch mă răm hloh. Iŏk minh adrĕch adrung mă lŭch hloh tơblĕk lu sư. Iŏk minh teh đak kơhlôh kơwao na tơblĕk pơklai lu sư."
"For a fire is kindled in My anger, And shall burn to the lowest hell; It shall consume the earth with her increase, And set on fire the foundations of the mountains.","Inh hil thoi ŭnh sa khơ̆ng blông blông. Sa hloi tôch tơ kơđĕl hơnă pơlei lôch, ŭnh sa đĭ teh păng plei sa, sa kông pơđĭ truh tơ hơnă."
"‘I will heap disasters on them; I will spend My arrows on them.","Inh gô tơpŭ ăn tơdrong răm pơmat-tat tơ kơpal lu sư. Iŏk hră Inh prah lu sư, dĭng đĭ 'brơ̆m."
"They shall be wasted with hunger, Devoured by pestilence and bitter destruction; I will also send against them the teeth of beasts, With the poison of serpents of the dust.","Inh ăn tơdrong pơngot rơwĕt, tơngiĕt găng pơm kơ lu sư hiong răm. Ba tŏ sa pơm kơ lu sư rơmơ̆n rơmok ăn tơdrong jĭ apoh pơm kơ lu sư lôch rŭng. Inh gô ăn sem bri kăp hek sa lu sư. Athei 'bih đei bih hơkăm năm choh lu Sư lôch."
"The sword shall destroy outside; There shall be terror within For the young man and virgin, The nursing child with the man of gray hairs.","Tơ rok trong tih, đei đao gưm pơlôch lu sư, tơ lăm hnam đei tơdrong hli tơrơ ling-lang Tơdăm, adruh, bơngai kră păng lu kon nge gô lôch răm đĭ."
"I would have said, “I will dash them in pieces, I will make the memory of them to cease from among men,”","Inh khan: Inh gô pơm kơ lu sư tơklah tơklang, sŭt pơgoh lê̆ tơdrong đe 'blŏk hơdơ̆r kơ lu sư đơ̆ng lăm kon bơngai."
"Had I not feared the wrath of the enemy, Lest their adversaries should misunderstand, Lest they should say, “Our hand is high; And it is not the LORD who has done all this.” ’","Mă-lei hli kơ lu bơngai ayăt noh pơjăm, Păng lu bơngai ayăt hlôh hơwơ̆l khan: Đơ̆ng tơpang ti lu nhôn mă đei jơnei tih Kră Yang ưh kơ pơm kiơ lăm tơdrong noh!"
"“For they are a nation void of counsel, Nor is there any understanding in them.","Lu Sư jing minh adrĕch ưh kơ hlôh, Tơchĕng ưh kơ hơdah hơdong"
"Oh, that they were wise, that they understood this, That they would consider their latter end!","Tơdah lu sư gơh hơgei, lei lu sư hlôh boih tơdrong âu păng băt tôch ning-mônh sư thoi yơ."
"How could one chase a thousand, And two put ten thousand to flight, Unless their Rock had sold them, And the LORD had surrendered them?","Tơdah Kră Yang Tơmo Tih ưh kơ đei tĕch lu sư, kư̆m ưh kơ jao lu sư kơ lu bơngai ayăt, pơm liơ lăp minh 'nu đĕch gơh druh puh lê̆ minh-rơbâu 'Bar 'nu gơh druh mơjĭt-rơbâu 'nu kơdâu?"
"For their rock is not like our Rock, Even our enemies themselves being judges.","Tơmo tih lu sư ưh kơ dang thoi Tơmo Tih lu bơ̆n, lu bơngai ayăt kư̆m băt thoi noh mơ̆n."
"For their vine is of the vine of Sodom And of the fields of Gomorrah; Their grapes are grapes of gall, Their clusters are bitter.","Lu ayăt noh tơm hơmu chăt lăm pơlei Sôđôm lăm mir pơgar pơlei Gômôrơ. Plei hơmu lu sư đei đak hơkăm, hơie hơmu lu sư jing tăng."
"Their wine is the poison of serpents, And the cruel venom of cobras.","Sik hơmu lu sư thoi bih 'bih hơkăm, bih hơkăm choh bơngai lôch đơ̆ng 'bih tur makkang."
"‘Is this not laid up in store with Me, Sealed up among My treasures?","Dôm tơdrong thoi noh gô 'blŏk răk, inh wei sư lăm hnam mong tơmam gĭt inh."
"Vengeance is Mine, and recompense; Their foot shall slip in due time; For the day of their calamity is at hand, And the things to come hasten upon them.’","Tơdrong pơm 'mong gô lê̆ kơ Inh, Inh gô pơm tôm. Trŏ năr jơ̆ng lu sư tơsĕr pơ̆k. Tơdrong răm wă jê̆ truh kơ lu sư bơih. Tơdrong pơlôch lu sư, gô truh tĕnh."
"“For the LORD will judge His people And have compassion on His servants, When He sees that their power is gone, And there is no one remaining, bond or free.","Trŏ boih Kră Yang gô sek tơlang kơ kon pơlei Sư. 'Mêm mơnat kơ đĭch đam Sư. Kơplah Kră Yang 'bôh jơhngơ̆m lu sư gleh lap đĭ boih, ưh pă đei bu oei đĭch dah yŏng tơ'ngla lu sư."
"He will say: ‘Where are their gods, The rock in which they sought refuge?","Kră Yang gô apinh: Dang ei lu yang lu sư tơ yơ, Tơmo tih mă lu sư kơ'nơp"
"Who ate the fat of their sacrifices, And drank the wine of their drink offering? Let them rise and help you, And be your refuge.","lu yang sa rơmă tơmam soi sư pơyơ̆r păng huch đak sik hơmu lu sư pơyơ̆r, dang ei oei tơ yơ boih? Liơ ưh kơ iung tơgŭm, liơ ưh kơ krôp bơwei lu sư?"
"‘Now see that I, even I, am He, And there is no God besides Me; I kill and I make alive; I wound and I heal; Nor is there any who can deliver from My hand.","Lăng bĕ, Inh âu boih Kră Yang 'Bok Kei-Dei. 'Nguaih kơ Inh ưh kơ đei yang nai dơ̆ng. Inh gơh ăn lôch păng ăn arih dơ̆ng, Inh teh rơka păng Inh ming pơklaih. Ưh kơ đei bu gơh tơgar iŏk klaih đơ̆ng tơpang ti Inh."
"For I raise My hand to heaven, And say, “As I live forever","Inh yơ̆r ti tơhlâu tơ plĕnh păng khan: Tơpă Inh oei arih ling-lang."
"If I whet My glittering sword, And My hand takes hold on judgment, I will render vengeance to My enemies, And repay those who hate Me.","Kơplah inh pat đao rang mơnhal Ti Inh chĕp đao, Inh hơ-oei sek tơlang. Inh gô pơm 'mong kơ lu bơngai ayăt păng pơm tơwih kơ lu bơngai areh kơ Inh."
"I will make My arrows drunk with blood, And My sword shall devour flesh, With the blood of the slain and the captives, From the heads of the leaders of the enemy.” ’","Inh gô ăn 'brơ̆m hră Inh huch pham; dĭng thoi et sik suai, Đao gưm Inh gô sa sĕch, Pham lu bơngai bơnă đe koh pơlôch. Chơ̆ng kơ̆l lu yŏng ayăt."
"“Rejoice, O Gentiles, with His people; For He will avenge the blood of His servants, And render vengeance to His adversaries; He will provide atonement for His land and His people.”","Ơ lu adrĕch adrung kon bơngai! Hiôk chơt bĕ hăm kon pơlei Kră Yang. Yua kơ Sư gô iung kơting, pơm 'mong pham kơ đĭch đam Sư, Sư pơm 'mong blah lu bơngai ayăt kơ Sư, mơnat ăn kơ dêh char Sư păng lu kon pơlei pơla Sư."
"So Moses came with Joshua the son of Nun and spoke all the words of this song in the hearing of the people.","Môis hăm Jôsuê kon drŏ-nglo Nun đŏk đĭ dôm lu nơ̆r hơri 'nâu ăn kơ kon pơlei pơla mơ̆ng."
"Moses finished speaking all these words to all Israel","Môis đŏk đang boih dôm lu nơ̆r 'nâu ăn kơ đĭ-đăng bơngai Isơrael"
"and he said to them: “Set your hearts on all the words which I testify among you today, which you shall command your children to be careful to observe—all the words of this law.","na sư khan kơ kon pơlei: Lăm jơhngơ̆m lu iĕm athei wei răk bĕ đĭ dôm nơ̆r inh roi ăn kơ lu iĕm lăm năr 'nâu, wă kơ lu iĕm gơh bơtho ăn kơ lu kon sâu iĕm pơm kiơ̆ dôm nơ̆r lăm khôi juăt noh."
"For it is not a futile thing for you, because it is your life, and by this word you shall prolong your days in the land which you cross over the Jordan to possess.”","'Nâu ưh kơ sĭ nơ̆r pơma ngôi đĕch, mă-lei noh jơ̆ tơdrong arih lu iĕm; kơplah gơnang kơ nơ̆r 'nâu, na lu iĕm gô oei arih sot tơ kơpal teh đak mă lu iĕm gô iŏk mưh iĕm tŏk hlôi kơ đak Krong Jôrđăn."
"Then the LORD spoke to Moses that very same day, saying","Lăm năr noh Kră Yang khan kơ Môis"
"“Go up this mountain of the Abarim, Mount Nebo, which is in the land of Moab, across from Jericho; view the land of Canaan, which I give to the children of Israel as a possession","Năm tŏk bĕ tơ lu kông Abarim, tơ Nêbô lăm dêh char Môap, tơklă pơlei Jêrikô; wă tơmang lăng dêh Kanaan mă Inh wă ăn kơ kon pơlei bơngai Isơrael bơ̆jang sa."
"and die on the mountain which you ascend, and be gathered to your people, just as Aaron your brother died on Mount Hor and was gathered to his people","Ih gô lôch tơ kơpal kông mă ih wă tŏk noh păng ih gô oei hơdai hăm lu kon pơlei ih, kư̆m thoi Arôn 'nhŏng ih lôch tơ kơpal kông Hôr păng đe kư̆m akŭm hơdai hơbĭ boih hăm lu 'bok yă iĕm."
"because you trespassed against Me among the children of Israel at the waters of Meribah Kadesh, in the Wilderness of Zin, because you did not hallow Me in the midst of the children of Israel.","Yua kơ măr iĕm ưh kơ lui kơ Inh, 'bơ̆t anăp kon pơlei Isơrael, 'bơ̆t đak Mêriba tơ Kades, lăm char glă Yin, yua kơ ih ưh kơ kơkuh pơyom kơ Inh lăm kon pơlei Isơrael."
"Yet you shall see the land before you, though you shall not go there, into the land which I am giving to the children of Israel.”","Lei na ih lăp lăng 'bôh dêh char noh đơ̆ng ataih ih ưh kơ mơ̆t ôh lăm dêh mă Inh ăn kơ kon pơlei Isơrael."
"Now this is the blessing with which Moses the man of God blessed the children of Israel before his death.","'Nâu nơ̆r Môis, bơngai Kră Yang 'Bok Kei-Dei, sơkat ăn pŭn hiôk kơ kon pơlei Isơrael adrol kơ sư wă lôch."
"And he said: “The LORD came from Sinai, And dawned on them from Seir; He shone forth from Mount Paran, And He came with ten thousands of saints; From His right hand Came a fiery law for them.","Sư khan: Kră Yang truh đơ̆ng kông Sinai. Pơchrang hơdah kơpal lu bơ̆n đơ̆ng Seirơ, păng rang mơnhal đơ̆ng Kông Paran; Sư truh hăm lơ rơbâu hơngan linh jang, Rang hơdah kơmlat lĕch đơ̆ng ti 'ma Sư."
"Yes, He loves the people; All His saints are in Your hand; They sit down at Your feet; Everyone receives Your words.","Sư 'mêm kơ kon pơlei pơla Sư tơpă; đĭ-đăng lu linh jang oei lăm tơpang ti Sư; Sơtơ̆p kŭl-tăng kơkuh 'bơ̆t jơ̆ng Sư. Sơng iŏk nơ̆r bơtho khan đơ̆ng Sư."
"Moses commanded a law for us, A heritage of the congregation of Jacob.","Tơdrong juăt mă Môis bơtho ăn kơ lu bơ̆n noh boih mŭk tơmam kơ adrĕch Jakôp."
"And He was King in Jeshurun, When the leaders of the people were gathered, All the tribes of Israel together.","Kơplah lu kră kon pơlei akŭm băl hơdai hăm lu khŭl adrĕch bơngai Isơrael. Na Kră Yang Sư boih pơtao kơ Jêsurun."
"“Let Reuben live, and not die, Nor let his men be few.”","Apơi kơ Rubên oei arih ưh kơ lôch, ưh kơ tôch adrĕch. Mă khan Rubên bơngai kơtuei.a"
"And this he said of Judah: “Hear, LORD, the voice of Judah, And bring him to his people; Let his hands be sufficient for him, And may You be a help against his enemies.”","Môis sơkat kơ Juđa thoi âu: Ơ Kră Yang, apinh Ih mơ̆ng bĕ nơ̆r lu bơngai Juđa krao apinh, ăn kơ sư brŏk tơ kon pơlei lu sư. Ăn kơ tơpang ti lu sư bơwei dŏng kon pơlei lu sư kơdih, Ơ Kră Yang apinh Ih tơgŭm sư blah lu bơngai ayăt kơ lu sư."
"And of Levi he said: “Let Your Thummim and Your Urim be with Your holy one, Whom You tested at Massah, And with whom You contended at the waters of Meribah","Môis sơkat kơ Lêwi thoi âu: Thumim păng Urimb Ih ăn boih kơ bơngai băt hli yom wei răk. Bơngai mă Ih pơlong lăng boih tơ Masa, bơngai mă Ih đei pơjah pơjăng boih tơ đak Mêriba"
"Who says of his father and mother, ‘I have not seen them’; Nor did he acknowledge his brothers, Or know his own children; For they have observed Your word And kept Your covenant.","Lêwi pơma khan: Inh ưh kơ lah 'bôh mĕ 'bă inh; Inh ưh kơnăl kơ 'nhŏng oh inh păng inh ưh kơ băt kon hơ'lơ̆p inh Yua kơ sư chu kiơ̆ nơ̆r Kră Yang. Kral kơchăng wei răk tơdrong pơgơ̆p Kră Yang."
"They shall teach Jacob Your judgments, And Israel Your law. They shall put incense before You, And a whole burnt sacrifice on Your altar.","Sư bơtho nơ̆r tơtă Kră Yang ăn kơ adrĕch Jakôp. Păng khôi juăt Kră Yang ăn kơ bơngai Isơrael Sư soh pơyơ̆r 'long 'bâu phu 'bơ̆t anăp Kră Yang. Pơyơ̆r tơmam soi 'buh tơ kơpal chơnang soi."
"Bless his substance, LORD, And accept the work of his hands; Strike the loins of those who rise against him, And of those who hate him, that they rise not again.”","Ơ Kră Yang! Apinh Ih ăn kơ lu sư đei jơhngơ̆m pran 'nao. Ăn pŭn kơ tơdrong jang đơ̆ng tơpang ti lu sư pơm. Apinh Ih teh tơgơ̆ lê̆ rơhiĕo lu bơngai ayăt, păng pơrăm lu bơngai areh kơ lu sư, wă kơ lu sư huay pă iung blah dơ̆ng!"
"Of Benjamin he said: “The beloved of the LORD shall dwell in safety by Him, Who shelters him all the day long; And he shall dwell between His shoulders.”","Môis sơkat kơ Bênjamin; ăn kơ bơngai mă Kră Yang 'mêm kơeng gơh oei hiôk-hian lăm Sư. Prăt năr đei Kră Yang wei-lăng sư, tơpă bơngai mă Kră Yang 'mêm oei tŏk-bŏk 'bar pah hơngiĕng Sư."
"And of Joseph he said: “Blessed of the LORD is his land, With the precious things of heaven, with the dew, And the deep lying beneath","Môis sơkat kơ Jôsep thoi âu: Apinh Kră Yang ăn pŭn hiôk kơ dêh char ih. Đơ̆ng plĕnh Kră Yang tơjruh ăn kơ ih đak ngom. Păng ăn đak lĕch đơ̆ng lăm teh"
"With the precious fruits of the sun, With the precious produce of the months","Lu tơmam gĭt yua hloh đei đơ̆ng măt 'năr, plei 'long hơ'bo 'lơ̆ng hloh đơ̆ng măt khei"
"With the best things of the ancient mountains, With the precious things of the everlasting hills","Lu tơmam 'lơ̆ng hloh đơ̆ng kơpal kông so sơ̆, Lu tơmam gĭt đơ̆ng teh kông groi oei ling-lang."
"With the precious things of the earth and its fullness, And the favor of Him who dwelt in the bush. Let the blessing come ‘on the head of Joseph, And on the crown of the head of him who was separate from his brothers.’","Apinh Kră Yang Tơ'ngla pơdah akâu lăm bơmreh jơ'bôt 'long ăn kơ teh pŭn hiôk đei 'ba hơ'bo rơkah rơkai. Ăn pŭn hiôk 'bĕnh blai kơpal kơ̆l Jôsep, kơpal klĕng, bơngai pơm yŏng lăm lu 'nhŏng oh sư."
"His glory is like a firstborn bull, And his horns like the horns of the wild ox; Together with them He shall push the peoples To the ends of the earth; They are the ten thousands of Ephraim, And they are the thousands of Manasseh.”","Rơmo tơno kơdră sư 'lơ̆ng rŏ pran kơtang. Ake sư noh ake rơmo tơno bri. Ake noh boih sư tơ̆m kon pơlei pơla. Dĭng truh tơ kon pơlei oei tôch teh đak, noh boih rơbâu hơngan 'nu bơngai Êphraim, kư̆m thoi dôm rơbâu 'nu bơngai Manase."
"And of Zebulun he said: “Rejoice, Zebulun, in your going out, And Issachar in your tents!","Môis sơkat kơ Sabulôn păng Isakar: Ơ Sabulôn, hiôk chơt bĕ, kơplah duk ih lĕch năm chă mơdro sa lăm đak dơsĭ. Gah ih ơ Isakar, kư̆m athei hiôk chơt bĕ lăm ih chă jang sa."
"They shall call the peoples to the mountain; There they shall offer sacrifices of righteousness; For they shall partake of the abundance of the seas And of treasures hidden in the sand.”","Lu sư gô krao pơtơm lu kon pơlei tŏk tơ kông. Tơ noh, lu sư pơyơ̆r tơmam soi kiơ̆ kơ tơdrong juăt mă Kră Yang bơtho. Yua kơ lu sư đei iŏk yua tơmam rơkah rơkai đơ̆ng đak dơsĭ păng tơmam gĭt đơ̆ng lăm ala chuơh."
"And of Gad he said: “Blessed is he who enlarges Gad; He dwells as a lion, And tears the arm and the crown of his head.","Môis sơkat kơ Gat, hơri ư-ang kơ Tơ'ngla pơih ăn kơ Gat hơdral rai să. Sư arih thoi dăm-brang akăn, châu sa kon sem hek ti hăm kơ̆l."
"He provided the first part for himself, Because a lawgiver’s portion was reserved there. He came with the heads of the people; He administered the justice of the LORD, And His judgments with Israel.”","Sư rơih kơ sư anih teh 'lơ̆ng hloh lăm dêh noh, teh noh să 'măn kơ lu bơngai pơgơ̆r. Kơplah lu bơngai kră chĕp kơ̆l kon pơlei akŭm, sư pơm keh tơdrong 'lơ̆ng tơpăt Kră Yang, păng pơm kiơ̆ dôm nơ̆r Kră Yang tơtă kơ bơngai Isơrael."
"And of Dan he said: “Dan is a lion’s whelp; He shall leap from Bashan.”","Môis sơkat kơ Đan: Đan thoi dăm-brang dăm mơlôh, plŏng dơhrông đơ̆ng char Basan năm blah ayăt sư."
"And of Naphtali he said: “O Naphtali, satisfied with favor, And full of the blessing of the LORD, Possess the west and the south.”","Môis sơkat kơ Naptali: Ơ Naptali pŭn hiôk đơ̆ng Kră Yang, 'bĕnh blai tơdrong pŭn hiôk đơ̆ng Kră Yang, ih iŏk bĕ teh gah bơmơ̆t truh gah gơal dơnâu Galilê."
"And of Asher he said: “Asher is most blessed of sons; Let him be favored by his brothers, And let him dip his foot in oil.","Môis sơkat kơ Aser: Apơi kơ Aser đei pŭn hiôk hloh kơ lu adrĕch adrung nai. Ăn kơ sư jing bơngai lu 'nhŏng oh sư lăp đon, Gơh tong jơ̆ng sư lăm đak rơmă ôliwơ!"
"Your sandals shall be iron and bronze; As your days, so shall your strength be.","Lu 'long chơkăl tang 'măng jang pơm hăm bơsei mam păng kong, chăl arih ih sot dang yơ, jơhngơ̆m ih oei pran dang noh."
"“There is no one like the God of Jeshurun, Who rides the heavens to help you, And in His excellency on the clouds.","Ưh kơ đei bu thoi Kră Yang 'Bok Kei-Dei Jêsurun, Tơ'ngla, păr tơ lu tăl plĕnh, năm dŏng tơgŭm ih. Tơ lăm lu hơmơ̆l, Sư 'lơ̆ng rŏ hloh."
"The eternal God is your refuge, And underneath are the everlasting arms; He will thrust out the enemy from before you, And will say, ‘Destroy!’","Kră Yang 'Bok Kei-Dei arih ling-lang noh anih ih kơ'nơp, gah ala kơ ih đei tơpang ti Kră Yang drơng tơgŭm, Sư puh lê̆ lu bơngai ayăt 'bơ̆t anăp ih, Na sư khan: Pơrăm pơlôch lu sư bĕ."
"Then Israel shall dwell in safety, The fountain of Jacob alone, In a land of grain and new wine; His heavens shall also drop dew.","Thoi noh bơngai Isơrael gô arih hiôk hơđơ̆ng: Kon sâu Jakôp oei tơ noh lăm dêh teh phe 'ba, hơ'bo păng tơm hơmu lơ. Đak ngom đơ̆ng plĕnh ruh hngôm."
"Happy are you, O Israel! Who is like you, a people saved by the LORD, The shield of your help And the sword of your majesty! Your enemies shall submit to you, And you shall tread down their high places.”","Ơ bơngai Isơrael ih pŭn hiôk dêh, kon pơlei Kră Yang dŏng pơklaih bơih, Kră Yang. Sư thoi khêl pĕng tơgŭm ih, thoi đao gưm pơm ăn kơ ih kĕ jei jơnei tih. Lu bơngai ayăt gô năm chă pơm lung, na ih gô pơjuă bơhlơ̆r anih kơjung lu sư."
"Then Moses went up from the plains of Moab to Mount Nebo, to the top of Pisgah, which is across from Jericho. And the LORD showed him all the land of Gilead as far as Dan","Đơ̆ng tơmăn glă char Môap, Môis tŏk tơ kông Nêbô, tơ kơ̆l kông Pisga, tơklă anăp pơlei Jêrikô; đơ̆ng noh Kră Yang ăn kơ sư lăng 'bôh jơ̆p kơ dêh char, đơ̆ng Gileat truh tơ char Đan"
"all Naphtali and the land of Ephraim and Manasseh, all the land of Judah as far as the Western Sea","jơ̆p kơ char Naptali păng dêh Êphraim păng Manase, đĭ kơ dêh Juđa truh tơ đak dơsĭ gah bơmơ̆t, a"
"the South, and the plain of the Valley of Jericho, the city of palm trees, as far as Zoar.","tơring gah gơal, jơ̆p tơmăn glă, thŭng dơnă Jêrikô; noh pơlei tih 'long gol, truh tơ Soar."
"Then the LORD said to him, “This is the land of which I swore to give Abraham, Isaac, and Jacob, saying, ‘I will give it to your descendants.’ I have caused you to see it with your eyes, but you shall not cross over there.”","Kră Yang khan kơ Môis: 'Nâu bơih dêh char mă Inh pơkă wă ăn kơ Abraham, Isăk păng Jakôp. Inh gô ăn dêh âu kơ lu adrĕch adrung ih. Inh tơ'bôh ăn kơ ih lăng dêh noh, mă-lei ih ưh kơ gơh mơ̆t tơ noh ôh."
"So Moses the servant of the LORD died there in the land of Moab, according to the word of the LORD.","Môis, đĭch đam Kră Yang, lôch tơ lăm dêh char Môap, trŏ thoi Kră Yang khan."
"And He buried him in a valley in the land of Moab, opposite Beth Peor; but no one knows his grave to this day.","Kră Yang 'bŭ sư lăm thŭng glă tơ dêh Môap, tơklă Bêt Pêôr; truh tơ dang ei ưh kơ đei bơngai bu mă băt kơ bơsat 'bŭ sư tơ yơ."
"Moses was one hundred and twenty years old when he died. His eyes were not dim nor his natural vigor diminished.","Môis lôch, kơplah sư đei minh-hrĕng 'bar-jĭt sơnăm; măt sư oei hơdah 'lơ̆ng, jơhngơ̆m sư oei pran."
"And the children of Israel wept for Moses in the plains of Moab thirty days. So the days of weeping and mourning for Moses ended.","Kon pơlei pơla bơngai Isơrael nhơ̆m hmoi pơdong Môis lăm pêng-jĭt năr tơ anih tơmăn glă char Môap; dôm lu năr nhơ̆m hmoi păng năr pơdong Môis hlôi keh đang bơih."
"Now Joshua the son of Nun was full of the spirit of wisdom, for Moses had laid his hands on him; so the children of Israel heeded him, and did as the LORD had commanded Moses.","Jôsuê kon drŏ-nglo Nun, đei 'bĕnh blai kơ tơdrong gơh hơgei, yua kơ Môis đei dan tơpang ti tơ akâu Jôsuê boih; na kon pơlei bơngai Isơrael chu nơ̆r sư păng pơm kiơ̆ dôm tơdrong Kră Yang bơtho pơkă kơ Môis."
"But since then there has not arisen in Israel a prophet like Moses, whom the LORD knew face to face","Đơ̆ng năr noh, lăm lu bơngai Isơrael ưh kơ đei bơngai bu khan lê̆ adrol nhen thoi Môis, mă Kră Yang băt juăt kơ tơ'bơ̆p pơma dơnuh"
"in all the signs and wonders which the LORD sent him to do in the land of Egypt, before Pharaoh, before all his servants, and in all his land","'Nguaih kơ Môis ưh kơ đei bơngai khan lê̆ adrol mă Kră Yang wơh pơm lu tơdrong hlĭch, mơsêh chrơp thoi noh, 'bơ̆t anăp pơtao Pharaôn păng yŏng pơgơ̆r păng đĭ-đăng kon pơlei lăm dêh char Êyiptơ."
"and by all that mighty power and all the great terror which Moses performed in the sight of all Israel.","Ưh kơ đei bu gơh tơ'bôh tơdrong pran kơtang păng jang tơdrong tih krưp tơpă trŏ kơ hli tơrơ thoi tơdrong jang Môis đei pơm 'bơ̆t anăp đĭ-đăng kon pơlei Isơrael."
