English, Bahnar
"Paul, called to be an apostle of Jesus Christ through the will of God, and Sosthenes our brother","Inh Pôl bơngai mă 'Bok Kei-Dei rơih pơm jơ̆ng 'bang Yêsu Krist, na nhi 'nhŏng bơ̆n Sôten"
"To the church of God which is at Corinth, to those who are sanctified in Christ Jesus, called to be saints, with all who in every place call on the name of Jesus Christ our Lord, both theirs and ours","chih hơpong kơ lu 'nhŏng oh bơngai lui tơ pơlei iĕm Kôrintô. 'Bok Kei-Dei rơih iŏk iĕm jing kon Sư, iĕm jing bơngai tơpăt yua kơ iĕm lui kơ Yêsu Krist, noh kư̆m thoi lĕ đĭ-đăng bơngai mă krao khan kơ Yŏng bơ̆n Yêsu Krist jơ̆p kơ anih; Sư Kră Yang đĭ-đăng kơ bơ̆n."
"Grace to you and peace from God our Father and the Lord Jesus Christ.","Nhôn apinh 'Bă tơm bơ̆n 'Bok Kei-Dei hăm Kră Yang bơ̆n Yêsu Krist wei-lăng iĕm tôm tơdrong wă kơ Sư ăn kơ iĕm hiôk-hian ling-lang."
"I thank my God always concerning you for the grace of God which was given to you by Christ Jesus","Inh ling-lang bơnê kơ 'Bok Kei-Dei 'mêm kơ iĕm, Sư tơgŭm iĕm, yua kơ Sư mơnat đơ̆ng iĕm lui kơ Yêsu Krist."
"that you were enriched in everything by Him in all utterance and all knowledge","Yua kơ đơ̆ng tơdrong iĕm lui na iĕm jing băt tôm tơdrong, iĕm hơgei kơ bơtho, iĕm kư̆m hlôh tơdrong Sư mơ̆n."
"even as the testimony of Christ was confirmed in you","Tôm tơdrong bơtho gah tơdrong Yêsu Krist, iĕm băt kơ trŏ tơpă na iĕm oei lui kơjăp truh dang ei."
"so that you come short in no gift, eagerly waiting for the revelation of our Lord Jesus Christ","Yua kơ thoi noh na 'Bok Kei-Dei ăn kơ iĕm tôm tơdrong mah ngăl wă jang tơdrong Sư kơplah iĕm oei chang gô Kră Yang bơ̆n Yêsu Krist."
"who will also confirm you to the end, that you may be blameless in the day of our Lord Jesus Christ.","Sư ăn kơ iĕm oei lui kơjăp truh năr tôch, wă kơ iĕm oei 'lơ̆ng tơpăt huay kơ đei tơdrong yoch kiơ kơplah năr Kră Yang Yêsu Krist jur."
"God is faithful, by whom you were called into the fellowship of His Son, Jesus Christ our Lord.","'Bok Kei-Dei ling-lang pơm trŏ thoi Sư pơkă, na Sư gô tơgŭm iĕm tơpă păng Sư boih rơih iŏk iĕm pơgơ̆p hăm Kon Sư Yêsu Krist Kră Yang bơ̆n."
"Now I plead with you, brethren, by the name of our Lord Jesus Christ, that you all speak the same thing, and that there be no divisions among you, but that you be perfectly joined together in the same mind and in the same judgment.","Ơ 'nhŏng oh, inh wă bơtho iĕm thoi âu: Đĭ-đăng kơ bơ̆n minh khŭl lui kơ Kră Yang Yêsu Krist, bơ̆n athei tơguăt băl minh jơhngơ̆m, pơm pôm 'bơ̆r đon mă hơnơ̆ng wă kơ bơ̆n huay kơ tơklah băl."
"For it has been declared to me concerning you, my brethren, by those of Chloe’s household, that there are contentions among you.","Ơ 'nhŏng oh, inh bơtho khan kơ iĕm thoi noh yua kơ inh kơtơ̆ng đơ̆ng hnam dơnŏ yă Klôwê roi kơ inh tơdrong iĕm đei pơjah băl."
"Now I say this, that each of you says, “I am of Paul,” or “I am of Apollos,” or “I am of Cephas,” or “I am of Christ.”","Inh wă roi thoi nơ̆r iĕm khan: “Inh wă kiơ̆ Pôl.” Mơ'nah khan: “Inh wă kiơ̆ Apôlê.” Mơ'nah khan: “Inh wă kiơ̆ Pêtrôs.” Mơ'nah dơ̆ng khan: “Inh wă kiơ̆ Yêsu Krist.”"
"Is Christ divided? Was Paul crucified for you? Or were you baptized in the name of Paul?","Lu bơngai lui kơ Yêsu Krist wă tơklah jing lơ khŭl boih hă? Pôl dah bu lôch tang iĕm tơ 'long pơglang 'noh? Đe iŏk 'batem hăm anăn inh mơ̆n dah kiơ? Ưh ôh."
"I thank God that I baptized none of you except Crispus and Gaius","Inh bơnê kơ 'Bok Kei-Dei yua kơ inh ưh kơ đei pơm kơ iĕm 'batem ôh sơ̆. Hơtai ei sơ̆ inh pơm kơ bre Kripơ hăm Guơs đĕch đơ̆ng lu khŭl iĕm."
"lest anyone should say that I had baptized in my own name.","Thoi noh na inh ưh kơ wă ôh iĕm pơm khan iĕm iŏk 'batem hăm anăn inh."
"Yes, I also baptized the household of Stephanas. Besides, I do not know whether I baptized any other.","Hei inh hiơt roi kơ iĕm, inh kư̆m oei pơm kơ đe 'batem mơ̆n, pơm kơ hnam dơnŏ đe Sêphanna. Đơ̆ng rŏng kơ noh inh ưh pă 'blŏk pơm kơ bu dơ̆ng boih."
"For Christ did not send me to baptize, but to preach the gospel, not with wisdom of words, lest the cross of Christ should be made of no effect.","Mă-lei ưh kơ sĭ Yêsu Krist wơh inh năm chă pơm kơ đe 'batem ôh. Yêsu Krist Sư wơh inh năm chă bơtho đe tơdrong 'nao 'lơ̆ng Sư đĕch păng Sư ưh kơ wă inh bơtho kiơ̆ kơ 'bơ̆r đon inh hơgei ôh. Dah inh bơtho kiơ̆ kơ 'bơ̆r đon inh hơgei lei đe ang inh đĕch, đe ưh kơ đei ang Yêsu mă lôch tơ 'long pơglang mă kăl tơpă, khan wă hiong ngôi đĕch."
"For the message of the cross is foolishness to those who are perishing, but to us who are being saved it is the power of God.","Lu bơngai wă hiong răm, lu sư lăng tơdrong bơ̆n bơtho gah tơdrong Yêsu Krist lôch tơ 'long pơglang, lu sư lăng dang tơdrong kơtul đĕch. Mă-lei gah bơ̆n, bơ̆n băt tơpă tơdrong Yêsu lôch tơ 'long pơglang kăl dêh, noh tơdrong mơsêh mơyang 'Bok Kei-Dei pơklaih bơ̆n."
"For it is written: “I will destroy the wisdom of the wise, And bring to nothing the understanding of the prudent.”","Đe chih nơ̆r 'Bok Kei-Dei pơma sơ̆ thoi âu: “Lu bơngai hơgei inh gô pơtôch lê̆ tơdrong hơgei sư, ăn kơ lu sư jing ưh kơ hlôh; lu bơngai 'bơ̆r đon, inh gô pơtôch lê̆ tơdrong lu sư 'bơ̆r đon.”"
"Where is the wise? Where is the scribe? Where is the disputer of this age? Has not God made foolish the wisdom of this world?","Na tơ yơ lu bơngai đe khan 'bơ̆r đon ei? Tơ yơ bơngai đe ang khan lu sư hŏk hơgei? Tơ yơ lu bơngai mă pran kơ pơjah pơjăng lăm kon bơngai ala teh âu? 'Bok Kei-Dei jô̆ tơdrong noh boih tơdrong hơgei kon bơngai thoi lĕ kơtul."
"For since, in the wisdom of God, the world through wisdom did not know God, it pleased God through the foolishness of the message preached to save those who believe.","'Bok Kei-Dei hơgei tơpă, na Sư ưh kơ wă kơ kon bơngai bơ̆n chă Sư kiơ̆ kơ đon kon bơngai bơ̆n tơchĕng ôh. 'Bok Kei-Dei Sư lăp đon gah tơdrong dŏng pơklaih dôm lu bơngai mă lui kơ Yêsu lôch tang bơ̆n tơ 'long pơglang. Mă-lei lu bơngai mă ưh kơ lui, lu sư tơchĕng tơdrong bơ̆n bơtho 'noh nhen lĕ tơdrong kơtul đĕch."
"For Jews request a sign, and Greeks seek after wisdom","Khŭl bơngai Juđê, lu sư wă kơ 'bôh tơdrong mơsêh 'mơ̆i na lui; gah khŭl bơngai Grĕk, lu sư lui kiơ̆ kơ đe bơtho hơgei đĕch."
"but we preach Christ crucified, to the Jews a stumbling block and to the Greeks foolishness","Gah bơ̆n bơtho khan kơ đe tơdrong Yêsu lôch tơ 'long pơglang, mă-lei bơngai Juđê ơh klai, na mă lu bơngai nai lăng bơ̆n bơtho tơdrong 'noh nhen tơdrong kơtul đĕch."
"but to those who are called, both Jews and Greeks, Christ the power of God and the wisdom of God.","Mă-lei gah bơ̆n mă 'Bok Kei-Dei rơih iŏk boih, mă bơngai Juđê mă bơngai nai, tơdrong Yêsu Krist lôch tơ 'long pơglang 'noh, bơ̆n băt tơdrong Yêsu Krist tơgŭm bơ̆n tôch bơneh tơpă păng 'Bok Kei-Dei mơsêh mơyang tơpă, hơgei tôm tơdrong, na Sư mah ăn Yêsu lôch tang bơ̆n."
"Because the foolishness of God is wiser than men, and the weakness of God is stronger than men.","Dôm tơdrong 'Bok Kei-Dei trŏ ngăl ră, mă-lei phŏ kon bơngai bơ̆n lăng thoi lĕ kơtul. Mă tơpă dôm tơdrong 'Bok Kei-Dei hơgei hloh kơ tơdrong kon bơngai lăng hơgei. Dôm tơdrong 'Bok Kei-Dei pran kơtang, mă-lei phŏ kon bơngai lăng thoi lĕ rơdu. Mă tơpă dôm tơdrong 'Bok Kei-Dei pran, Sư pran hloh kơ kon bơngai pran"
"For you see your calling, brethren, that not many wise according to the flesh, not many mighty, not many noble, are called.","Ơ 'nhŏng oh, iĕm chă lăng lu bơngai mă 'Bok Kei-Dei rơih iŏk đơ̆ng lu khŭl iĕm sơ̆, sư thoi yơ? Lăm lu iĕm kư̆m hui kơ đei hŏk hơgei, hui bơngai pơm tih, hui bơngai đơ̆ng adrĕch yŏng mơng."
"But God has chosen the foolish things of the world to put to shame the wise, and God has chosen the weak things of the world to put to shame the things which are mighty","Mă-lei 'Bok Kei-Dei rơih iŏk boih lu bơngai ưh kơ hơgei ala teh âu wă pơm kơ lu bơngai hơgei mơlâu; 'Bok Kei-Dei kư̆m rơih iŏk boih lu bơngai tơrăn ala teh âu wă pơm kơ lu bơngai pran kơtang mơlâu"
"and the base things of the world and the things which are despised God has chosen, and the things which are not, to bring to nothing the things that are","păng 'Bok Kei-Dei rơih iŏk boih lu bơngai mă pă jing jat pă-tat tơdrong wă pơthuơ lu bơngai pơm tih pơm yŏng."
"that no flesh should glory in His presence.","Thoi noh na ưh kơ đei bu gơh pơang akâu sư 'bơ̆t anăp 'Bok Kei-Dei."
"But of Him you are in Christ Jesus, who became for us wisdom from God—and righteousness and sanctification and redemption","'Bok Kei-Dei ăn kơ bơ̆n oei hơdai minh jơhngơ̆m minh đon hăm Yêsu Krist. 'Bok Kei-Dei ăn kơ Kon Sư Yêsu Krist tơbăt ăn kơ bơ̆n gơh tơchĕng hơgei gah tơdrong Sư. Yua kơ đơ̆ng Yêsu Krist na 'Bok Kei-Dei huai iŏk bơ̆n đơ̆ng tơdrong yoch, Sư jô̆ bơ̆n jing bơngai tơpăt hăm Sư păng Sư ăn kơ bơ̆n jing bơngai 'lơ̆ng."
"that, as it is written, “He who glories, let him glory in the LORD.”","Thoi noh mơ̆n, lăm sơ̆p hla bơar 'Bok Kei-Dei đe chih thoi âu sơ̆: “Bơ̆n 'nĕ pă pơang akâu kơdih, bơ̆n athei pơang anăn Kră Yang đĕch.”"
"And I, brethren, when I came to you, did not come with excellence of speech or of wisdom declaring to you the testimony of God.","Ơ 'nhŏng oh, kơplah inh năm bơtho iĕm tơdrong 'Bok Kei-Dei sơ̆ inh ưh kơ đei bơtho kiơ̆ kơ 'bơ̆r đon inh hơgei ôh."
"For I determined not to know anything among you except Jesus Christ and Him crucified.","Kơplah noh sơ̆ inh bơtho iĕm gah tơdrong Yêsu đĕch păng gah tơdrong Sư lôch tơ 'long pơglang, ưh kơ đei tơdrong nai ôh."
"I was with you in weakness, in fear, and in much trembling.","Kơplah inh oei bơtho tơ anăp iĕm inh hli tơtey dêh."
"And my speech and my preaching were not with persuasive words of human wisdom, but in demonstration of the Spirit and of power","Mă-lei inh ưh kơ bơtho kiơ̆ kơ 'bơ̆r đon inh hơgei ôh. Đơ̆ng Yang Bơhngol 'Lơ̆ng 'Bok Kei-Dei tơgŭm inh bơtho na iĕm gơh lui hloi."
"that your faith should not be in the wisdom of men but in the power of God.","Thoi noh na iĕm băt tơdrong lui iĕm noh ưh kơ trŏ lĕch đơ̆ng kon bơngai ôh, lĕch đơ̆ng Yang Bơhngol 'Lơ̆ng 'Bok Kei-Dei."
"However, we speak wisdom among those who are mature, yet not the wisdom of this age, nor of the rulers of this age, who are coming to nothing.","Gah lu bơngai lui kơjăp boih inh bơtho mơ̆n kiơ̆ kơ tơdrong hơgei, mă-lei ưh kơ sĭ kiơ̆ kơ tơdrong hơgei ala teh âu, dah kiơ̆ kơ lu 'bok pơgơ̆r ala teh âu ôh, yua kơ lu sư rai wă tôch boih."
"But we speak the wisdom of God in a mystery, the hidden wisdom which God ordained before the ages for our glory","Nhôn bơtho tơdrong 'Bok Kei-Dei, tơdrong mă Sư ưh tam mă tơbăt ăn kơ kon bơngai kơtơ̆ng, tơdrong 'noh đơ̆ng blŭng-a 'Bok Kei-Dei ưh tam mă pơjing plĕnh păng teh sơ̆ na Sư pơkă khan wă tơbăt ăn kơ lu bơngai lui bơ̆n băt tơdrong 'noh wă kơ bơ̆n chơt hiôk."
"which none of the rulers of this age knew; for had they known, they would not have crucified the Lord of glory.","Tơdrong 'noh lu bơngai pơgơ̆r ala teh âu lu sư ưh kơ đei bu băt; dah lu sư băt sơ̆ lei lu sư ưh kơ pơ̆ng pơlôch Kră Yang mơsêh tih-tin tơ 'long pơglang ôh."
"But as it is written: “Eye has not seen, nor ear heard, Nor have entered into the heart of man The things which God has prepared for those who love Him.”","Mă sơ̆p hla bơar 'Bok Kei-Dei kư̆m đei chih khan: “Klong măt kon bơngai ưh kơ 'bôh, đon ưh kơ kơtơ̆ng, jơhngơ̆m đon kon bơngai ưh kơ đei tơchĕng iŏk, tơdrong 'noh boih 'Bok Kei-Dei hơmet ăn kơ lu bơngai mă 'mêm kơ Sư.”"
"But God has revealed them to us through His Spirit. For the Spirit searches all things, yes, the deep things of God.","Mă-lei 'Bok Kei-Dei ăn kơ bơ̆n Yang Bơhngol 'Lơ̆ng tơbăt ăn kơ bơ̆n tơdrong 'noh, yua kơ Yang Bơhngol 'Lơ̆ng băt tôm tơdrong 'Bok Kei-Dei mă jrŭ dang yơ."
"For what man knows the things of a man except the spirit of the man which is in him? Even so no one knows the things of God except the Spirit of God.","Kon bơngai ưh kơ đei bu băt tôm tơdrong tơchĕng tơduă kon bơngai, pôm tơ'ngla bơ̆n kơdih đĕch băt tôm tơdrong bơ̆n tơchĕng kơdih; kư̆m thoi noh mơ̆n kon bơngai bơ̆n ưh kơ đei bu băt tôm tơdrong tơchĕng 'Bok Kei-Dei ôh, pôm Yang Bơhngol 'Lơ̆ng đĕch băt tôm tơdrong tơchĕng 'Bok Kei-Dei."
"Now we have received, not the spirit of the world, but the Spirit who is from God, that we might know the things that have been freely given to us by God.","Mă-lei bơ̆n bơngai lui ưh kơ wă iŏk ôh tơdrong tơchĕng ala teh âu. Bơ̆n đei Yang Bơhngol 'Lơ̆ng jur tơ bơ̆n, wă kơ bơ̆n băt tôm tơdrong 'Bok Kei-Dei pơkă khan wă ăn kơ bơ̆n."
"These things we also speak, not in words which man’s wisdom teaches but which the Holy Spirit teaches, comparing spiritual things with spiritual.","Tôm tơdrong bơtho ưh kơ sĭ nhôn pơhrăm đơ̆ng lu bơngai hơgei ala teh âu ôh, nhôn pơhrăm đơ̆ng Yang Bơhngol 'Lơ̆ng bơtho nhôn. Nhôn bơtho tơblơ̆ tơblang kiơ̆ kơ Yang Bơhngol 'Lơ̆ng bơtho mơ̆n."
"But the natural man does not receive the things of the Spirit of God, for they are foolishness to him; nor can he know them, because they are spiritually discerned.","Lu bơngai kiơ̆ kơ sĕch akar wă khan lu ưh kơ lui, lu sư ưh kơ iŏk ôh dôm tơdrong đơ̆ng Yang Bơhngol 'Lơ̆ng 'Bok Kei-Dei, yua kơ lu sư ưh kơ đei Yang Bơhngol 'Lơ̆ng bơtho. Na lu sư ưh kơ hlôh, lu sư lăng dôm tơdrong 'noh nhen lĕ tơdrong kơtul đĕch."
"But he who is spiritual judges all things, yet he himself is rightly judged by no one.","Lu bơngai mă đei Yang Bơhngol 'Lơ̆ng, lu sư hlôh băt tôm tơdrong trŏ glăi; gah lu bơngai mă ưh kơ đei Yang Bơhngol 'Lơ̆ng, lu sư ưh kơ hlôh minh tơdrong trŏ glăi gah lu bơ̆n thoi yơ."
"For “who has known the mind of the LORD that he may instruct Him?” But we have the mind of Christ.","Mă sơ̆p hla bơar 'Bok Kei-Dei kư̆m đei chih khan: “Dah bơngai bu hlôh băt tôm tơdrong 'Bok Kei-Dei, lei kuă kơ kiơ bơtho 'Bok Kei-Dei dơ̆ng?” Gah bơ̆n, Yang Bơhngol 'Lơ̆ng ăn kơ bơ̆n hlôh tơdrong Yêsu Krist."
"And I, brethren, could not speak to you as to spiritual people but as to carnal, as to babes in Christ.","Ơ 'nhŏng oh, inh bơtho iĕm sơ̆, ưh kơ thoi inh juăt kơ bơtho lu bơngai mă đei Yang Bơhngol 'Lơ̆ng ôh. Inh bơtho iĕm sơ̆, lu iĕm thoi lĕ lu bơngai kiơ̆ kơ sĕch akar ala teh păng thoi lĕ kon nge, yua kơ iĕm thoi lĕ kơ bơngai mă 'nao lui kơ Yêsu Krist đĕch."
"I fed you with milk and not with solid food; for until now you were not able to receive it, and even now you are still not able","Inh athei ăn kơ iĕm huch đak toh đĕch, ưh kơ gơh ăn kơ iĕm sa tơmam arăng ôh, yua kơ iĕm ưh kơ kĕ ôh iŏk tơdrong 'noh. Mă-lei dang ei iĕm kư̆m oei hơnơ̆ng lei-lăi thoi noh đĕch"
"for you are still carnal. For where there are envy, strife, and divisions among you, are you not carnal and behaving like mere men?","yua kơ iĕm oei kiơ̆ kơ sĕch akar thoi bơngai ala teh, iĕm oei tơklai băl, iĕm oei pơjah pơjăng tơhil băl. Iĕm pơm thoi noh dang lĕ oei lei-lăi kơ bơngai kiơ̆ kơ sĕch akar ala teh đĕch."
"For when one says, “I am of Paul,” and another, “I am of Apollos,” are you not carnal?","Lu iĕm mơ'nah oei khan: “Inh kiơ̆ Apôlê.” Mơ'nah dơ̆ng khan: “Inh kiơ̆ Pôl.” Iĕm pơma thoi noh iĕm thoi lĕ oei kiơ̆ kơ bơngai ala teh."
"Who then is Paul, and who is Apollos, but ministers through whom you believed, as the Lord gave to each one?","Thoi noh iĕm tơchĕng Apôlê 'noh bu, sư bơngai thoi yơ? Păng bĭ Pôl, iĕm ngêh kơ bu, sư bơngai thoi yơ? Nhi bơngai đĭch đam 'Bok Kei-Dei đĕch. Nhi jang tơgŭm iĕm, wă kơ iĕm lui kơ Sư. Sư ăn kơ nhi jang thoi yơ, nhi jang thoi ei."
"I planted, Apollos watered, but God gave the increase.","Inh pơtăm găr sư boih, na Apôlê pruih đak, mă-lei 'Bok Kei-Dei ăn kơ tơmam noh gơh wơ̆ tih."
"So then neither he who plants is anything, nor he who waters, but God who gives the increase.","Thoi noh bơ̆n ưh kơ gan kăl ôh kơ bơngai mă pơtăm păng pruih đak 'noh, bơ̆n kăl pôm 'Bok Kei-Dei đĕch ăn kơ tơmam noh gơh wơ̆ tih."
"Now he who plants and he who waters are one, and each one will receive his own reward according to his own labor.","Bre bơngai pơtăm păng pruih đak bre sư lei-lăi đĕch. 'Bok Kei-Dei apah bre sư kiơ̆ kơ tơdrong jang."
"For we are God’s fellow workers; you are God’s field, you are God’s building.","Nhôn jang tơdrong 'Bok Kei-Dei hơdai. Na iĕm dang mir 'Bok Kei-Dei, dang hnam 'Bok Kei-Dei mơ̆n."
"According to the grace of God which was given to me, as a wise master builder I have laid the foundation, and another builds on it. But let each one take heed how he builds on it.","'Bok Kei-Dei mơnat kơ inh, ăn kơ inh hơgei gơh pơm hnam. Inh man anih hnam 'lơ̆ng boih, na đei bơngai nai pơm hnam 'bơ̆t ei. Mă-lei bơngai bu mă pơm hnam 'bơ̆t ei athei pơm mă 'lơ̆ng."
"For no other foundation can anyone lay than that which is laid, which is Jesus Christ.","Thoi noh na ưh kơ đei bu gơh pơm hnam sư tơ anih nai ôh, yua kơ 'Bok Kei-Dei hơmet lăp minh pôm anih noh đĕch. Anih noh wă khan Yêsu Krist."
"Now if anyone builds on this foundation with gold, silver, precious stones, wood, hay, straw","Lu bơngai pơm hnam kơpal anih noh, lu sư pơm păng maih, hu, tơmo, găch; lu mơ'nah pơm păng tơ̆r, 'nhĕt, gia, hơnong 'ba."
"each one’s work will become clear; for the Day will declare it, because it will be revealed by fire; and the fire will test each one’s work, of what sort it is.","Na mưh truh năr sek tơlang ning-mônh, 'Bok Kei-Dei wă pơlong lăng hnam mă bơ̆n pơm noh hăm kơjăp dah ưh. Tơdrong pơlong noh thoi lĕ kơ ŭnh sa, na sư wă pơlong lăng tơdrong bơ̆n jang kơ Sư hăm yua ưh."
"If anyone’s work which he has built on it endures, he will receive a reward.","Dah ŭnh ưh kơ gơh sa hnam mă bơ̆n pơm noh, lei 'Bok Kei-Dei apah bơ̆n."
"If anyone’s work is burned, he will suffer loss; but he himself will be saved, yet so as through fire.","Dah ŭnh sa hnam bơ̆n noh, lei 'Bok Kei-Dei ưh kơ đei apah bơ̆n ôh, mă-lei bơ̆n kư̆m klaih đơ̆ng tơdrong phak mơ̆n, yua kơ bơ̆n thoi lĕ kơ bơngai đe dŏng đơ̆ng hnam ŭnh sa noh boih."
"Do you not know that you are the temple of God and that the Spirit of God dwells in you?","Iĕm hăm băt ưh, đĭ dôm bơngai lui tơ Pơlei Kôrintô iĕm âu dang minh pôm hnam 'Bok Kei-Dei yua kơ kiơ? Yua kơ Yang Bơhngol 'Lơ̆ng oei lăm iĕm."
"If anyone defiles the temple of God, God will destroy him. For the temple of God is holy, which temple you are.","Yua kơ thoi noh boih na dah bu pơrăm hnam 'Bok Kei-Dei, 'Bok Kei-Dei gô pơrăm akâu sư mơ̆n, yua kơ hnam 'Bok Kei-Dei noh tơmam Sư kơdih tơpă, wă khan iĕm âu boih hnam 'Bok Kei-Dei."
"Let no one deceive himself. If anyone among you seems to be wise in this age, let him become a fool that he may become wise.","Iĕm 'nĕ khan akâu iĕm kơdih, khan iĕm hơgei. Dah bu lăm lu iĕm tơchĕng khan sư hơgei tơdrong ala teh âu, bơngai 'noh athei hŭt lê̆ dôm tơdrong sư hơgei noh, na iŏk tơdrong hơgei 'lơ̆ng tơpăt 'Bok Kei-Dei."
"For the wisdom of this world is foolishness with God. For it is written, “He catches the wise in their own craftiness”","Dôm tơdrong hơgei ala teh âu 'Bok Kei-Dei lăng thoi tơdrong kơtul đĕch, kư̆m thoi sơ̆p hla bơar 'Bok Kei-Dei chih khan: “Lu bơngai 'bơ̆r đon, sư wă pơm hơgei gah tơdrong pơm kơnê̆ ră, mă-lei 'Bok Kei-Dei băt hloi.”"
"and again, “The LORD knows the thoughts of the wise, that they are futile.”","Sơ̆p hla bơar Sư kư̆m khan thoi âu: “Kră Yang băt boih dôm tơdrong hơgei kon bơngai ala teh ưh kơ yua kiơ.”"
"Therefore let no one boast in men. For all things are yours","Thoi noh na iĕm 'nĕ pơang tơdrong hơgei kon bơngai ala teh âu, yua kơ 'Bok Kei-Dei ăn kơ iĕm đei tôm tơdrong mah ngăl boih."
"whether Paul or Apollos or Cephas, or the world or life or death, or things present or things to come—all are yours.","Iĕm đei Pôl, đei Apôlê, đei Pêtrôs, iĕm đei tôm tơdrong ala teh âu, iĕm kư̆m arih ling-lang ưh pă lôch boih; iĕm kư̆m đei tôm tơdrong ahrei păng kư̆m đei tôm tơdrong ning-mônh. Dôm tơdrong noh tơmam iĕm ngăl"
"And you are Christ’s, and Christ is God’s.","păng iĕm jing 'nhŏng oh Yêsu Krist, na Yêsu Krist Sư Kon 'Bok Kei-Dei."
"Let a man so consider us, as servants of Christ and stewards of the mysteries of God.","Thoi noh nhôn wă kơ iĕm lăng nhôn thoi đĭch đam Yêsu Krist chă bơtho kơ đe tơdrong hrĕp 'Bok Kei-Dei tam mă tơbăt kơ đe."
"Moreover it is required in stewards that one be found faithful.","Yŏng sư pơjao ăn kơ minh 'nu đam sư chă asong rim 'nu kơ đam sư, na đam mă sư pơjao noh athei kiơ̆ kơ nơ̆r yŏng sư pơkă."
"But with me it is a very small thing that I should be judged by you or by a human court. In fact, I do not even judge myself.","Gah inh mă iĕm jô̆ kơ inh bơngai thoi yơ kư̆m bưh mơ̆n; mă dah đe wă sek tơdrong inh thoi yơ, inh huay kơ klai ôh; inh kơdih rai loi, ưh kơ băt tơchĕng tơdrong kơdih thoi yơ."
"For I know of nothing against myself, yet I am not justified by this; but He who judges me is the Lord.","Inh lăng inh kơdih khan ưh kơ đei tơdrong kơnê̆ kiơ ră, mă tơpă inh ưh kơ băt tơpă ôh, pôm 'Bok Kei-Dei đĕch gơh băt sek tơdrong inh."
"Therefore judge nothing before the time, until the Lord comes, who will both bring to light the hidden things of darkness and reveal the counsels of the hearts. Then each one’s praise will come from God.","Thoi noh mă bu bu bơngai thoi yơ bơ̆n 'nĕ chă sek pơma tơdrong sư, gô mơ̆ng kơ Kră Yang jur đĕch, Sư gô tơbăt hơdah ăn tôm tơdrong kon bơngai mă oei ôn pơhrĕp păng tôm tơdrong kon bơngai tơchĕng wă. Hơtai ei kơnh đĭ-đăng rim 'nu kơ bơ̆n mă pơm kiơ̆ kơ Sư wă gô đei nơ̆r Kră Yang bơnê."
"Now these things, brethren, I have figuratively transferred to myself and Apollos for your sakes, that you may learn in us not to think beyond what is written, that none of you may be puffed up on behalf of one against the other.","Ơ 'nhŏng oh, dôm tơdrong inh bơtho pơtih gia hei, inh pơma 'bơm anăn inh păng anăn Apôlê đĕch, inh wă kơ iĕm huay kơ pơang kơ kon bơngai mă bu bu kư̆m thoi sơ̆p hla bơar 'Bok Kei-Dei khan. Thoi noh iĕm 'nĕ pơư bơngai âu pơchê bơngai to."
"For who makes you differ from another? And what do you have that you did not receive? Now if you did indeed receive it, why do you boast as if you had not received it?","Bu pôk ih pơm tih hloh kơ đe? 'Bok Kei-Dei ăn kơ ih tôm tĕch tôm-tơ̆l tôm tơdrong ih gĭt ih wă, mă-lei ih oei pơang akâu kơdih thoi noh na ih kư̆m dang lĕ khan dôm tơdrong ih đei noh ih đei kơdih ngăl."
"You are already full! You are already rich! You have reigned as kings without us—and indeed I could wish you did reign, that we also might reign with you!","Iĕm hlôh tôm tơdrong boih hă, na iĕm ưh pă kăl kơ tơdrong nai? Iĕm hơgei dang 'bok pơtao boih hă? Gah nhôn ưh tam hlôh tôm ôh. Dah iĕm hơgei dang 'bok pơtao tơpă, inh kư̆m lăp đon mơ̆n wă kơ nhôn kư̆m hơgei dang 'bok pơtao thoi iĕm."
"For I think that God has displayed us, the apostles, last, as men condemned to death; for we have been made a spectacle to the world, both to angels and to men.","Thoi inh chă tơchĕng, 'Bok Kei-Dei ăn kơ khŭl nhôn pơm jơ̆ng 'bang Yêsu lŭch hloh kơ đĭ-đăng bơngai, nhôn dang bơngai đe wă pơlôch đĕch; jơ̆p-jang kơ plĕnh teh, kon bơngai, linh jang 'lơ̆ng 'bôh đe pơm kơ nhôn thoi noh tơpă."
"We are fools for Christ’s sake, but you are wise in Christ! We are weak, but you are strong! You are distinguished, but we are dishonored!","Đe lăng nhôn jang tơdrong Yêsu Krist thoi bơngai kơtul, đe lăng iĕm thoi lĕ bơngai hơgei tôm tơdrong Yêsu Krist. Nhôn bơngai tơrăn, iĕm bơngai pran. Đe pơjĭp pơjăm nhôn, gah iĕm đe ư-ang."
"To the present hour we both hunger and thirst, and we are poorly clothed, and beaten, and homeless.","Đơ̆ng sơ̆ khơ̆ dang ei, nhôn rơwĕt kơ por, ol kơ đak, iak kơ ao hiah dônh hrŭk hrăi; đe tơhmăi nhôn jĭ kơ lu sư tôn tơbeh teh tơlơ̆, wă ling-lang răm-'băm anih hnam hoh-hoy, hrăn yak rim anih."
"And we labor, working with our own hands. Being reviled, we bless; being persecuted, we endure","Nhôn jang sa păng ti kơdih. Đe oei hiĕk achơ̆ kơ nhôn, nhôn kư̆m krao khan kơ 'Bok Kei-Dei tơgŭm lu sư mơ̆n; đei mơ'nah pơm kơnê̆, nhôn mơ̆ng đĕch"
"being defamed, we entreat. We have been made as the filth of the world, the offscouring of all things until now.","đe chă pơchê nhôn ră, mă-lei nhôn tơl tơwih pơ'lơ̆ng đĕch; oei khơ̆ dang ei đĕch tơdrong lu nhôn thoi lĕ kơ 'bruih đe bơngai ala teh."
"I do not write these things to shame you, but as my beloved children I warn you.","Inh chih kơ iĕm thoi noh ưh kơ sĭ inh wă kơ iĕm mơlâu ôh. Inh wă bơtho iĕm yua kơ iĕm dang kon inh mă 'mêm kơeng."
"For though you might have ten thousand instructors in Christ, yet you do not have many fathers; for in Christ Jesus I have begotten you through the gospel.","Mă iĕm đei mơjĭt-rơbâu 'nu thây bơtho iĕm tơdrong Yêsu Krist, mă-lei iĕm ưh kơ đei 'bă nai ôh, yua kơ inh pơm 'bă pơjing iĕm lui kơ Yêsu Krist păng yua kơ inh bơtho iĕm tơdrong 'nao 'lơ̆ng blŭng-a sơ̆."
"Therefore I urge you, imitate me.","Thoi noh na inh wă kơ iĕm pơm kiơ̆ kơ inh."
"For this reason I have sent Timothy to you, who is my beloved and faithful son in the Lord, who will remind you of my ways in Christ, as I teach everywhere in every church.","Yua kơ tơdrong 'noh na inh wơh Timôthê năm tơ iĕm, sư kon inh mă 'mêm kơeng đơ̆ng inh bơtho sư tơdrong Kră Yang. Sư chu kơ nơ̆r inh ling-lang na sư gô tơ'blŏk ăn kơ iĕm dôm tơdrong inh kiơ̆ Yêsu Krist thoi yơ. Dôm tơdrong inh bơtho tơ rim hnam akŭm kư̆m lei-lăi thoi noh mơ̆n."
"Now some are puffed up, as though I were not coming to you.","Đei lăm lu iĕm mơ'nah pơma pơang akâu kơdih kơ đe yua kơ lu sư ngêh kơ inh ưh pă đei năm tơ iĕm boih."
"But I will come to you shortly, if the Lord wills, and I will know, not the word of those who are puffed up, but the power.","Na inh khan kơ iĕm, dah Kră Yang ăn, ưh pă đunh boih inh wă năm tơ iĕm tơpă, wă kơ băt bơngai pơang akâu sư ei, sư hơgei tơpă dah ưh."
"For the kingdom of God is not in word but in power.","Mă-lei gah lu bơngai mă 'Bok Kei-Dei pơgơ̆r ưh kơ sĭ pơma pôm 'bơ̆r đĕch ôh, 'Bok Kei-Dei tơgŭm sư gơh pơm tôm tơdrong."
"What do you want? Shall I come to you with a rod, or in love and a spirit of gentleness?","Na iĕm wă kơ inh năm tơ iĕm thoi yơ? Iĕm wă kơ inh năm thoi bơngai chĕp sơnguĕt dah wă kơ inh năm thoi lĕ bơngai iŏk tơdrong 'mêm mơnat dih băl đĕch?"
"It is actually reported that there is sexual immorality among you, and such sexual immorality as is not even named among the Gentiles—that a man has his father’s wife!","Nhôn kơtơ̆ng ang minh 'nu bơngai lăm lu iĕm pơm kư̆ kă dêh pơm hloh kơ đe, mă lu bơngai ưh kơ lui kư̆m ưh kơ lah mah pơm thoi noh mơ̆n; na bơngai noh đe khan sư oei kơ duch sư đêl akăn 'bă sư."
"And you are puffed up, and have not rather mourned, that he who has done this deed might be taken away from among you.","Sư pơm thoi noh, liơ lu iĕm mơ'nah oei pơma pơang kơ đe khan iĕm oei lui kơjăp? Sư pơm thoi noh trŏ kơ iĕm ơh klai tơpă. Wă kơ mă trŏ iĕm athei pơpuh sư weh tơ nai đĕch 'lơ̆ng hloh."
"For I indeed, as absent in body but present in spirit, have already judged (as though I were present) him who has so done this deed.","Akâu inh ataih đơ̆ng iĕm ră, mă-lei lăm jơhngơ̆m đon inh oei hơdai hăm iĕm, na inh tang măt Kră Yang Yêsu sek tơlang boih tơdrong bơngai mă pơm yoch 'noh."
"In the name of our Lord Jesus Christ, when you are gathered together, along with my spirit, with the power of our Lord Jesus Christ","Mă iĕm akŭm tơ noh dang akŭm hơdai hăm inh mơ̆n, đei Kră Yang Yêsu pơgơ̆p jơhngơ̆m đon bơ̆n hơdai, yua kơ bơ̆n jang tơdrong Sư."
"deliver such a one to Satan for the destruction of the flesh, that his spirit may be saved in the day of the Lord Jesus.","Na bơ̆n athei pơjao kơ yang Satan ăn tơdrong gleh kơ bơngai mă pơm yoch noh, wă kơ bơngai noh tơbral kơdih tơdrong yoch wă kơ 'Bok Kei-Dei iŏk sư kơplah năr Yêsu jur ning-mônh."
"Your glorying is not good. Do you not know that a little leaven leavens the whole lump?","Tơdrong iĕm pơang akâu kơdih ưh kơ 'lơ̆ng ôh. Iĕm ưh kơ băt ôh hă, tơdrong yoch thoi lĕ kơ 'buih pông? Bơ̆n pơjrâu kơ bre sư 'bĕng tơpŭng lăp tŏ sĕt đĕch mă-lei sư pông đĭ kơ 'bĕng tơpŭng."
"Therefore purge out the old leaven, that you may be a new lump, since you truly are unleavened. For indeed Christ, our Passover, was sacrificed for us.","Iĕm athei hŭt đĭ tơdrong yoch wă kơ jing thoi 'bĕng tơpŭng 'nao tam mă pơjrâu 'buih, yua kơ 'Bok Kei-Dei pơklaih đĭ boih tơdrong yoch iĕm. Yêsu Sư thoi triu đe 'bet sa pơm Giĕng Năm Brih wă 'blŏk hơdơ̆r kơ tơdrong 'Bok Kei-Dei pơklaih đơ̆ng dêh Êyiptơ, na Yêsu boih pơklaih bơ̆n."
"Therefore let us keep the feast, not with old leaven, nor with the leaven of malice and wickedness, but with the unleavened bread of sincerity and truth.","Thoi noh bơ̆n athei 'blŏk hơdơ̆r kơ năr giĕng đe sŏng sa 'Bĕng Ưh Kơ Đei 'Buih Pông, 'nĕ pă pơm dôm tơdrong so, tơdrong kơnê̆ yoch thoi lĕ kơ 'bĕng mă đei 'buih pông 'noh, bơ̆n athei pơm 'lơ̆ng tơpăt thoi 'bĕng ưh kơ đei 'buih đĕch."
"I wrote to you in my epistle not to keep company with sexually immoral people.","Kơthơ inh chih ăn kơ iĕm ki, inh khă kuă ăn iĕm tơbôl păng bơngai pơm kư̆ kă."
"Yet I certainly did not mean with the sexually immoral people of this world, or with the covetous, or extortioners, or idolaters, since then you would need to go out of the world.","Ưh kơ sĭ inh khă kuă ăn iĕm tơbôl păng bơngai ưh kơ lui ala teh mă juăt kơ ngôi pơyô kư̆ kă, lu bơngai 'nhĕng kơ mŭk tơmam đe, dah lu bơngai tơtông, lu bơngai kơkuh kơ rup yang ôh. Dah iĕm kuă kơ tơbôl păng lu bơngai thoi noh lei iĕm athei jăk đơ̆ng ala teh âu đĕch wă huay kơ 'bôh sư."
"But now I have written to you not to keep company with anyone named a brother, who is sexually immoral, or covetous, or an idolater, or a reviler, or a drunkard, or an extortioner—not even to eat with such a person.","Kơthơ inh chih kơ iĕm ki, inh khă kuă ăn iĕm tơbôl păng bơngai mă lui ră, mă sư ưh kơ kiơ̆ tơdrong lui tơpă. Sư oei pơm pơyô kư̆ kă, sư oei 'nhĕng kơ mŭk tơmam đe, sư kơkuh kơ rup yang, sư oei hiĕk achơ̆ kơ đe ling-lang, sư oei et sik suai, sư oei tơtông mŭk tơmam đe; dôm lu bơngai thoi noh inh kuă ăn iĕm tơbôl păng kuă ăn sŏng sa hơdai."
"For what have I to do with judging those also who are outside? Do you not judge those who are inside?","Inh ưh kơ trŏ kơ bơngai chă sek tơdrong lu bơngai 'ngoaih mă ưh kơ lui ôh. 'Bok Kei-Dei đĕch gô sek tơlang kơ sư. Mă-lei bơ̆n gơh sek tơ lăm tơduă lu bơ̆n bơngai lui, na iĕm athei sek tơdrong buăl bơ̆n mă pơm kơnê̆ kư̆ kă oei kơ duch sư noh. Pơpuh tơjăk sư 'nĕ pă ăn kơ sư oei hơdai iĕm."
"Dare any of you, having a matter against another, go to law before the unrighteous, and not before the saints?","Tơduă bơngai lui đei tơdrong wă jâu băl, liơ iĕm chă kră ưh kơ lui sek tơlang kơ iĕm, kuă kơ kiơ kơ chă kră bơngai lui sek ăn?"
"Do you not know that the saints will judge the world? And if the world will be judged by you, are you unworthy to judge the smallest matters?","Lu bơngai lui gô sek tơdrong lu bơngai ưh kơ lui ning-mônh. Dah iĕm gơh sek tơdrong bơngai ưh kơ lui ning-mônh, lei iĕm kư̆m gơh sek tơdrong buăl iĕm iĕ ioch dang ei mơ̆n."
"Do you not know that we shall judge angels? How much more, things that pertain to this life?","Ning-mônh bơ̆n gơh sek tơdrong linh jang. Dah bơ̆n gơh sek tơdrong linh jang ning-mônh lei bơ̆n kư̆m gơh sek tơdrong bơngai ala teh âu 'bônh loi."
"If then you have judgments concerning things pertaining to this life, do you appoint those who are least esteemed by the church to judge?","Tơdah tơduă bơngai lui đei tơdrong wă jâu băl, liơ iĕm chă kră bơngai mă ưh kơ lui sek ăn kơ iĕm, kuă kơ kiơ chă kră bơngai lui sek ăn? Kră bơngai ưh kơ lui, sư ưh kơ băt ôh kơ tơdrong bơngai lui."
"I say this to your shame. Is it so, that there is not a wise man among you, not even one, who will be able to judge between his brethren?","Inh pơma thoi noh wă kơ iĕm mơlâu. Lơliơ, đĭ dôm kơ iĕm ưh kơ đei bu hơgei gơh sek tơlang tơdrong dah kiơ"
"But brother goes to law against brother, and that before unbelievers!","na iĕm ling-lang mă nŏng kơ chă lu kră ưh kơ lui sek ăn tơdrong iĕm?"
"Now therefore, it is already an utter failure for you that you go to law against one another. Why do you not rather accept wrong? Why do you not rather let yourselves be cheated?","Iĕm tơkêng sa băl tŏk tơ kră sek tơlang thoi noh ưh kơ trŏ ôh, 'noh inh băt kơ tơdrong lui iĕm oei rơdu iĕ tơpă. Dah tơduă iĕm bơngai lui pơm ưh kơ 'lơ̆ng dih băl, dah tơtông băl tơmam, iĕm 'nĕ kơ jâu sư, 'noh 'lơ̆ng hloh."
"No, you yourselves do wrong and cheat, and you do these things to your brethren!","Mă-lei iĕm ưh kơ wă pơm 'lơ̆ng thoi noh ôh. Iĕm wă pơm ưh kơ 'lơ̆ng dih băl păng tơtông tơmam tơduă 'nhŏng oh lu bơngai lui."
"Do you not know that the unrighteous will not inherit the kingdom of God? Do not be deceived. Neither fornicators, nor idolaters, nor adulterers, nor homosexuals, nor sodomites","Iĕm ưh kơ băt ôh hă lu bơngai pơm kơnê̆ ưh kơ gơh tŏk oei tơ dêh char 'Bok Kei-Dei ôh? Lu bơngai ngôi pơyô kư̆ kă, lu bơngai kơkuh kơ rup yang, lu bơngai plah klo kăn đe, lu bơngai tơduă drŏ-nglo tơngơ̆r băl"
"nor thieves, nor covetous, nor drunkards, nor revilers, nor extortioners will inherit the kingdom of God.","lu bơngai tơtông, lu bơngai 'nhĕng kơ mŭk tơmam đe, lu bơngai et sik suai, lu bơngai oei hiĕk achơ̆ kơ đe, iĕm 'nĕ ngêh lu sư gơh tŏk oei tơ dêh char 'Bok Kei-Dei ôh."
"And such were some of you. But you were washed, but you were sanctified, but you were justified in the name of the Lord Jesus and by the Spirit of our God.","Lu iĕm mơ'nah pơm thoi noh tơpă mơ̆n sơ̆, mă-lei dang ei 'Bok Kei-Dei ôp rơgoh tơdrong yoch iĕm boih, iĕm jing kon Sư 'lơ̆ng tơpăt boih, Sư jô̆ iĕm bơngai 'lơ̆ng yua kơ Kră Yang Yêsu Krist păng Yang Bơhngol 'Lơ̆ng 'Bok Kei-Dei tơgŭm bơ̆n."
"All things are lawful for me, but all things are not helpful. All things are lawful for me, but I will not be brought under the power of any.","Đe khan: “Bơngai lui gơh pơm tôm tơdrong kư̆m bưh, ưh kơ đei kơ̆m ôh.” Trŏ mơ̆n, mă-lei kư̆m đei tơdrong ưh kơ pơyua kơ bôl buăl dah 'Bok Kei-Dei ôh. Bơ̆n kư̆m kuă pơm thoi noh kơnh pơmat kơdih đĕch.*"
"Foods for the stomach and the stomach for foods, but God will destroy both it and them. Now the body is not for sexual immorality but for the Lord, and the Lord for the body.","Tơpă mơ̆n 'Bok Kei-Dei pơjing tơmam sa wă 'me klak bơ̆n, 'Bok Kei-Dei pơjing klak bơ̆n wă mong tơmam sa, mă-lei ning-mônh sư wă pơrăm đĭ 'bar anăn 'noh, kơlih kơ ưh pă yua boih năr noh kơnh. Mă-lei gah akâu bơ̆n ưh kơ sĭ 'Bok Kei-Dei pơjing akâu bơ̆n wă kơ bơ̆n ngôi pơyô kư̆ kă ôh. Sư pơjing akâu bơ̆n wă kơ bơ̆n jang tơdrong Yŏng bơ̆n Yêsu Krist na Yŏng bơ̆n wei-lăng akâu bơ̆n."
"And God both raised up the Lord and will also raise us up by His power.","'Bok Kei-Dei tơiung arih Yŏng bơ̆n đơ̆ng lôch, na Sư kư̆m wă tơiung arih akâu bơ̆n hăm tơdrong mơsêh Sư mơ̆n."
"Do you not know that your bodies are members of Christ? Shall I then take the members of Christ and make them members of a harlot? Certainly not!","Iĕm ưh kơ băt ôh hă rim 'nu kơ bơ̆n gơh pơgơ̆p minh chăl lăm akâu Yêsu Krist? Na iĕm wă kơ bơ̆n pơgơ̆p dơ̆ng minh chăl tơ akâu drŏ-kăn đi dơ̆ng hă? Ưh ôh."
"Or do you not know that he who is joined to a harlot is one body with her? For “the two,” He says, “shall become one flesh.”","Bơngai bu ngôi hăm drŏ-kăn đi, bơngai 'noh dang lĕ minh sĕch minh akar hăm đi mơ̆n, kư̆m thoi sơ̆p hla bơar 'Bok Kei-Dei chih khan: “Bre sư jing minh sĕch minh akar.”*"
"But he who is joined to the Lord is one spirit with Him.","Dah bơngai bu lui kơ Kră Yang Yêsu, bơngai 'noh dang minh jơhngơ̆m minh đon hăm Yêsu."
"Flee sexual immorality. Every sin that a man does is outside the body, but he who commits sexual immorality sins against his own body.","Thoi noh iĕm athei weh bĕ đơ̆ng tơdrong ngôi pơyô kư̆ kă. Tơdrong ngôi pơyô kư̆ kă jing pơrăm akâu kơdih. Dôm tơdrong yoch nai ưh kơ pơrăm akâu kơdih dang tơdrong yoch noh ôh."
"Or do you not know that your body is the temple of the Holy Spirit who is in you, whom you have from God, and you are not your own?","Akâu bơ̆n jing hnam Yang Bơhngol 'Lơ̆ng đơ̆ng 'Bok Kei-Dei ăn Sư oei lăm akâu bơ̆n. Na akâu bơ̆n ưh pă jing thoi lĕ tơmam bơ̆n ôh, dang jing tơmam 'Bok Kei-Dei boih,a"
"For you were bought at a price; therefore glorify God in your body and in your spirit, which are God’s.","yua kơ 'Bok Kei-Dei huai iŏk bơ̆n păng tơmam gĭt Sư tơpă. Thoi noh na bơ̆n dah pơyơ̆r bĕ akâu bơ̆n kơ Sư wă pơư pơang anăn Sư."
"Now concerning the things of which you wrote to me: It is good for a man not to touch a woman.","Gah kơthơ dôm tơdrong iĕm jet inh 'noh, inh wă tơl iĕm dang ei. Bơngai drŏ-nglo ưh kơ iŏk akăn kư̆m 'lơ̆ng mơ̆n."
"Nevertheless, because of sexual immorality, let each man have his own wife, and let each woman have her own husband.","Mă-lei tơ pơlei iĕm đei lơ bơngai juăt kơ ngôi pơyô kư̆ kă, na inh wă kơ lu iĕm athei chă kơdih akăn, lu drŏ-kăn athei chă kơdih klo."
"Let the husband render to his wife the affection due her, and likewise also the wife to her husband.","Klo trŏ tơdrong ngôi kơ akăn sư kơdih, na akăn sư kư̆m chu kiơ̆ kơ đon klo sư wă."
"The wife does not have authority over her own body, but the husband does. And likewise the husband does not have authority over his own body, but the wife does.","Gah tơdrong 'noh akăn sư ưh kơ gơh pơm yŏng kơdih ôh, athei gô mơ̆ng kơ klo sư wă. Klo sư kư̆m lei-lăi mơ̆n, gô mơ̆ng kơ akăn sư wă."
"Do not deprive one another except with consent for a time, that you may give yourselves to fasting and prayer; and come together again so that Satan does not tempt you because of your lack of self-control.","Ưh kơ gơh sơ-ih băl ôh, mă-lei dah klo akăn biĕm pôm đon wă krao khan kơ Kră Yang tơdrong kiơ kiơ na biĕm wă pơdơh kơ tơdrong tơngôi noh, kư̆m bưh mơ̆n. Mă-lei tôch kơ năr biĕm pơkă krao khan noh boih, na biĕm tơngôi băl thoi đêl dơ̆ng, hli kơnh yang Satan pơhlŭ biĕm ngôi pơyô kư̆ kă yua kơ iĕm ưh kơ kĕ gơ̆t."
"But I say this as a concession, not as a commandment.","Tơdrong âu ưh kơ sĭ inh athei đĭ-đăng bơngai iŏk klo kăn ngăl ôh, inh pơma tơdrong âu yua kơ trŏ kơ tơdrong iĕm dang ei."
"For I wish that all men were even as I myself. But each one has his own gift from God, one in this manner and another in that.","Kiơ̆ thoi inh wă kơ đĭ-đăng bơngai pơm kiơ̆ thoi inh ưh kơ iŏk klo kăn. Mă-lei 'Bok Kei-Dei ăn kơ rim 'nu kon bơngai phara, mơ'nah Sư ăn ngôi hơdrô̆, mơ'nah Sư ăn iŏk klo kăn."
"But I say to the unmarried and to the widows: It is good for them if they remain even as I am","Inh wă khan kơ lu bơngai ưh kơ đei klo kăn păng lu bơngai drŏ-kăn adro thoi âu: Dah iĕm ngôi hơdrô̆ thoi inh 'lơ̆ng mơ̆n."
"but if they cannot exercise self-control, let them marry. For it is better to marry than to burn with passion.","Mă-lei hli kơ iĕm ưh kơ kĕ gơ̆t kơ tơdrong pơm yoch na iĕm athei oei băl klo kăn đĕch 'lơ̆ng hloh kơ iĕm oei hơdrô̆."
"Now to the married I command, yet not I but the Lord: A wife is not to depart from her husband.","Bĭ gah lu bơngai mă đei klo kăn boih inh kư̆m wă khan mơ̆n, mă-lei ưh kơ sĭ đơ̆ng nơ̆r inh kơdih chă khan ôh, đơ̆ng nơ̆r Kră Yang bơ̆n Yêsu Krist pơma sơ̆ thoi âu: Bơngai drŏ-kăn ưh kơ gơh achăng klo sư ôh."
"But even if she does depart, let her remain unmarried or be reconciled to her husband. And a husband is not to divorce his wife.","Dah sư achăng klo sư, sư athei oei minh 'nu đĕch, 'nĕ pă chă klo dơ̆ng. Dah wă chă klo, sư athei yĕng kơ klo so sư đĕch. Bơngai drŏ-nglo kư̆m lei-lăi ưh kơ gơh achăng tŭk akăn sư ôh."
"But to the rest I, not the Lord, say: If any brother has a wife who does not believe, and she is willing to live with him, let him not divorce her.","'Noh đơ̆ng nơ̆r Kră Yang Yêsu Krist pơma sơ̆. Na dang ei inh wă bơtho iĕm dơ̆ng thoi âu: Dah drŏ-nglo bơngai lui oei kơ drŏ-kăn ưh kơ lui, na akăn sư wă oei kơ sư khŏm khŏm kư̆m bưh mơ̆n, 'nĕ kơ achăng tŭk sư ôh."
"And a woman who has a husband who does not believe, if he is willing to live with her, let her not divorce him.","Dah drŏ-kăn bơngai lui oei kơ drŏ-nglo ưh kơ lui, na klo sư wă oei kơ sư khŏm khŏm kư̆m lei-lăi, 'nĕ kơ achăng tŭk sư."
"For the unbelieving husband is sanctified by the wife, and the unbelieving wife is sanctified by the husband; otherwise your children would be unclean, but now they are holy.","Mă klo sư ưh kơ lui, 'Bok Kei-Dei lăng bre klo kăn noh kư̆m 'lơ̆ng yua kơ akăn sư lui. Kư̆m lei-lăi, klo sư lui mă akăn sư ưh, 'Bok Kei-Dei lăng bre klo kăn noh kư̆m 'lơ̆ng yua kơ klo sư lui boih. Dah 'Bok Kei-Dei lăng bre sư ưh kơ 'lơ̆ng lei Sư kư̆m lăng kon bre sư kư̆m ưh kơ 'lơ̆ng mơ̆n. Mă-lei bơ̆n băt boih 'Bok Kei-Dei lăng kon bre sư 'lơ̆ng. Thoi noh bơ̆n kư̆m băt Sư lăng bre klo kăn noh 'lơ̆ng mơ̆n."
"But if the unbeliever departs, let him depart; a brother or a sister is not under bondage in such cases. But God has called us to peace.","Mă-lei klo dah akăn mă ưh kơ lui wă achăng klo dah akăn sư mă lui, lê̆ sư achăng kư̆m bưh ưh kơ kơ̆m ôh. 'Bok Kei-Dei krao bơ̆n lui kơ Sư, Sư wă kơ bơ̆n pơma pơlung băl mă 'lơ̆ng, ưh kơ sĭ Sư wă kơ bơ̆n hang nuih ôh."
"For how do you know, O wife, whether you will save your husband? Or how do you know, O husband, whether you will save your wife?","Ơ lu drŏ-kăn lui mă đei klo mă ưh kơ lui, lơliơ iĕm băt khan klo iĕm ning-mônh ưh kơ lui dah iĕm bơtho sư? Lu drŏ-nglo đei akăn mă ưh kơ lui, lơliơ iĕm băt khan akăn iĕm ning-mônh ưh kơ lui dah iĕm bơtho sư?"
"But as God has distributed to each one, as the Lord has called each one, so let him walk. And so I ordain in all the churches.","Rim 'nu kơ bơ̆n athei pơm kiơ̆ gô mơ̆ng kơ 'Bok Kei-Dei asong. Sơ̆ 'Bok Kei-Dei krao bơ̆n lui kơ Sư kơplah bơ̆n oei pơm đĭch đe dah bơngai rơngei dah bơngai thoi yơ, bơ̆n athei kiơ̆ tơdrong 'noh đĕch. Inh bơtho tơ rim hnam akŭm thoi noh ngăl."
"Was anyone called while circumcised? Let him not become uncircumcised. Was anyone called while uncircumcised? Let him not be circumcised.","Pơtih gia bơngai bu đêl kăt tơdra akar kiơ̆ kơ tơdrong juăt sư na 'Bok Kei-Dei krao sư lui, bơngai 'noh athei lê̆ thoi noh đĕch. Dah bơngai bu đơ̆ng sơ̆ ưh kơ đei pơtơ̆p kăt tơdra akar na 'Bok Kei-Dei krao sư lui, bơngai 'noh 'nĕ pơtơ̆p kăt rok đe mơ̆n."
"Circumcision is nothing and uncircumcision is nothing, but keeping the commandments of God is what matters.","Tơdrong kăt akar dah ưh kơ kăt akar ưh kơ kăl kiơ ôh, pôm tơdrong pơm kiơ̆ thoi 'Bok Kei-Dei pơkă 'noh đĕch kăl."
"Let each one remain in the same calling in which he was called.","Rim 'nu kơ bơ̆n athei kiơ̆ thoi kơplah 'Bok Kei-Dei krao bơ̆n sơ̆ đĕch."
"Were you called while a slave? Do not be concerned about it; but if you can be made free, rather use it.","Dah kơplah 'Bok Kei-Dei krao iĕm lui sơ̆ iĕm bơngai đĭch đe, iĕm 'nĕ hăt 'nhĕng kơ đe wă chă tơdrong akâu kơdih rơngei hŏ. Mă-lei dah yŏng iĕm mơnat ăn kơ iĕm rơngei 'noh 'lơ̆ng hloh."
"For he who is called in the Lord while a slave is the Lord’s freedman. Likewise he who is called while free is Christ’s slave.","Bơngai bu đĭch đe mă-lei Kră Yang krao sư lui, bơngai 'noh kư̆m dang rơngei mơ̆n, yua kơ sư lui kơ Kră Yang Yêsu Krist. Mă bơngai bu ưh kơ đĭch đe, Yêsu Krist krao sư lui, bơngai 'noh kư̆m dang đĭch Yêsu Krist mơ̆n."
"You were bought at a price; do not become slaves of men.","'Bok Kei-Dei huai iŏk bơ̆n păng tơmam gĭt na bơ̆n jing rơngei boih, thoi noh bơ̆n 'nĕ pă pơm tôm tơdrong thoi lĕ đĭch kon bơngai dơ̆ng."
"Brethren, let each one remain with God in that state in which he was called.","Ơ 'nhŏng oh, rim 'nu kơ bơ̆n mơ'nah bơngai thoi yơ, đĭch dah rơngei, dah thoi yơ kơplah 'Bok Kei-Dei krao bơ̆n lui sơ̆, bơ̆n kư̆ pơm kiơ̆ thoi noh đĕch hŏ, wă kơ gơh kiơ̆ 'Bok Kei-Dei khŏm khŏm."
"Now concerning virgins: I have no commandment from the Lord; yet I give judgment as one whom the Lord in His mercy has made trustworthy.","Bĭ gah tơdrong lu bơngai oei hơdrô̆, Kră Yang Yêsu Krist ưh kơ đei bơtho pơkă kơ bơ̆n thoi yơ ôh sơ̆. Mă-lei inh wă bơtho iĕm mơ̆n, yua kơ Kră Yang tơgŭm inh bơtho iĕm mă trŏ."
"I suppose therefore that this is good because of the present distress—that it is good for a man to remain as he is","Yua kơ dang ei kư̆m đei boih tơdrong gleh truh, na inh tơchĕng athei iĕm oei hơnơ̆ng thoi krô đĕch 'nĕ kơ pơm phara tơdrong kiơ."
"Are you bound to a wife? Do not seek to be loosed. Are you loosed from a wife? Do not seek a wife.","Dah bơngai bu đei akăn boih, 'nĕ kơ achăng akăn sư; dah bơngai tam mă đei akăn, apinh sư 'nĕ tam hăt chă akăn dang ei."
"But even if you do marry, you have not sinned; and if a virgin marries, she has not sinned. Nevertheless such will have trouble in the flesh, but I would spare you.","Mă dah lu iĕm tơdăm iŏk akăn dang ei kư̆m ưh kơ đei yoch kiơ ôh. Mă lu adruh dah hăt kơ chă klo kư̆m ưh kơ đei tơdrong yoch kiơ ôh. Mă-lei inh bơtho wă kơ iĕm huay kơ đei tơdrong gleh thoi lu bơngai đei kon akăn."
"But this I say, brethren, the time is short, so that from now on even those who have wives should be as though they had none","Ơ 'nhŏng oh, inh wă pơma kơ iĕm mă nhên gah tơdrong âu: Năr ei wă jê̆ truh boih na đơ̆ng âu tơ anăp lu bơngai đĭ đei kon akăn athei kiơ̆ tơdrong arih lu bơngai ưh kơ đei kon akăn 'biơ̆, wă kơ gơh adrin jang tơdrong 'Bok Kei-Dei."
"those who weep as though they did not weep, those who rejoice as though they did not rejoice, those who buy as though they did not possess","Lu bơngai nhơ̆m hmoi ơh sơ'ngon dang ei athei pơchĭt lê̆ bĕ tơdrong nhơ̆m hmoi 'noh. Lu bơngai hiôk chơt dêh athei hiơt 'biơ̆ bĕ kơ tơdrong hiôk sư 'noh. Lu bơngai mơdro sa 'nĕ tơchĕng dêh gah tơdrong sư mơdro sa."
"and those who use this world as not misusing it. For the form of this world is passing away.","Lu bơngai hăt kơ tơdrong ala teh âu 'nĕ pă tơchĕng dêh gah tơdrong ala teh âu yua kơ đĭ dôm tơdrong ala teh âu gô hiong hiach hach răm tôch đĕch."
"But I want you to be without care. He who is unmarried cares for the things of the Lord—how he may please the Lord.","Inh wă kơ lu iĕm bơngai ngôi hơdrô̆ huay kơ tơchĕng gah tơdrong kon akăn. Bơngai ngôi hơdrô̆, bơngai ei adrin jang tơdrong Kră Yang yua kơ sư wă kơ Kră Yang lăp đon kơ sư."
"But he who is married cares about the things of the world—how he may please his wife.","Mă-lei gah lu bơngai đei kon akăn, sư tơchĕng lơ gah tơdrong ala teh âu wă kơ kon akăn sư lăp đon kơ sư."
"There is a difference between a wife and a virgin. The unmarried woman cares about the things of the Lord, that she may be holy both in body and in spirit. But she who is married cares about the things of the world—how she may please her husband.","Na đon sư tơchĕng jing tơklah 'bar trong, minh pah sư wă adrin jang tơdrong Kră Yang, minh pah sư ưh kơhnger achăng kon akăn sư na sư chu jang kiơ̆ kon akăn sư đĕch. Mă-lei lu bơngai drŏ-kăn mă ưh kơ đei klo, sư adrin jang tơdrong Kră Yang, sư wă pơyơ̆r akâu sư kơ Kră Yang đĭ đon tơchĕng, đĭ jơhngơ̆m klơm klak sư. Mă-lei dah bơngai ayơ đei klo boih, sư tơchĕng lơ tơdrong ala teh âu, sư wă kơ klo sư lăp đon kơ sư."
"And this I say for your own profit, not that I may put a leash on you, but for what is proper, and that you may serve the Lord without distraction.","Inh bơtho iĕm thoi noh yua kơ inh wă tơgŭm iĕm, ưh kơ sĭ inh wă khă iĕm tơdrong tơoei băl klo kăn ôh. Inh wă kơ iĕm băt kơdih pơm tơdrong 'lơ̆ng tơdrong trŏ, wă kơ iĕm adrin jang tơdrong Kră Yang hăm đĭ jơhngơ̆m klơm klak iĕm."
"But if any man thinks he is behaving improperly toward his virgin, if she is past the flower of youth, and thus it must be, let him do what he wishes. He does not sin; let them marry.","Mă-lei dah bơngai bu đei kon adruh, kon adruh sư đĭ adruh 'lŏ boih, na 'bă sư tơchĕng wă kơ sư oei hơdrô̆ khŏm khŏm ưh kơ trŏ ôh, yua kơ kon sư hăt kơ wă chă klo, 'bă sư athei lê̆ kơ sư chă klo 'noh 'lơ̆ng, ưh kơ đei kơ̆m tơdrong kiơ ôh."
"Nevertheless he who stands steadfast in his heart, having no necessity, but has power over his own will, and has so determined in his heart that he will keep his virgin, does well.","Mă-lei dah bơngai bu lăng kon sư oei hơdrô̆ 'lơ̆ng tơpăt na sư pơgơ̆t kon sư kuă ăn iŏk klo, wă kơ kon sư oei hơdrô̆ khŏm khŏm, 'lơ̆ng mơ̆n."
"So then he who gives her in marriage does well, but he who does not give her in marriage does better.","Thoi noh boih dah bơngai bu ăn kon adruh sư iŏk klo kư̆m 'lơ̆ng mơ̆n. Mă-lei dah bơngai bu pơgơ̆t kon sư kuă ăn iŏk klo kư̆m bưh mơ̆n, noh 'lơ̆ng hloh."
"A wife is bound by law as long as her husband lives; but if her husband dies, she is at liberty to be married to whom she wishes, only in the Lord.","Dah lu drŏ-kăn đei klo boih ưh kơ gơh achăng klo sư ôh. Dah klo sư lôch sư gơh iŏk klo plơ̆ng, gô mơ̆ng kơ sư wă đĕch, mă-lei sư athei iŏk klo tơduă lui kơ Kră Yang Yêsu Krist."
"But she is happier if she remains as she is, according to my judgment—and I think I also have the Spirit of God.","Mă-lei lăm đon inh tơchĕng dah sư lê̆ pă chă klo, ngôi minh 'nu đĕch noh 'lơ̆ng. Inh tơchĕng Yang Bơhngol 'Lơ̆ng kư̆m wă kơ inh bơtho iĕm thoi noh mơ̆n."
"Now concerning things offered to idols: We know that we all have knowledge. Knowledge puffs up, but love edifies.","Gah tơdrong sa tơmam đe sơmah kơ yang, iĕm khan iĕm băt tôm boih gah tơdrong noh. Mă-lei inh khan kơ iĕm, bơngai bu pơm sa pơjĭp tơmam đe sơmah kơ yang 'bơ̆t anăp đe 'nhŏng oh sư 'nao lui, lu bơngai 'noh sư ưh kơ hlôh tôm ôh gah tơdrong sa tơmam đe sơmah. Sư wă pơang akâu sư kơdih đĕch khan hlôh tôm boih. Dah sư tơchĕng mơnat kơ bôl sư 'nao lui ưh tam băt tôm tơdrong lei sư ưh kơ sa ôh tơmam đe sơmah noh, wă kơ bôl sư huay kơ jrok."
"And if anyone thinks that he knows anything, he knows nothing yet as he ought to know.","Gah tơdrong sa tơmam đe sơmah kơ yang, iĕm khan iĕm băt tôm boih gah tơdrong noh. Mă-lei inh khan kơ iĕm, bơngai bu pơm sa pơjĭp tơmam đe sơmah kơ yang 'bơ̆t anăp đe 'nhŏng oh sư 'nao lui, lu bơngai 'noh sư ưh kơ hlôh tôm ôh gah tơdrong sa tơmam đe sơmah. Sư wă pơang akâu sư kơdih đĕch khan hlôh tôm boih. Dah sư tơchĕng mơnat kơ bôl sư 'nao lui ưh tam băt tôm tơdrong lei sư ưh kơ sa ôh tơmam đe sơmah noh, wă kơ bôl sư huay kơ jrok."
"But if anyone loves God, this one is known by Him.","Bơngai bu 'mêm kơ 'Bok Kei-Dei, 'Bok Kei-Dei rơih iŏk sư boih."
"Therefore concerning the eating of things offered to idols, we know that an idol is nothing in the world, and that there is no other God but one.","Thoi noh na gah tơdrong sa tơmam đe sơmah kơ yang bơ̆n băt mơ̆n rup yang ưh kơ sĭ yang tơpă ôh. Mă tơpă bơ̆n băt kơ minh 'nu đĕch Kră Yang Tih Hloh."
"For even if there are so-called gods, whether in heaven or on earth (as there are many gods and many lords)","Mă-lei lu bơngai mă ưh kơ lui, lu sư khan đei lơ yang tơpă pơm yŏng pơgơ̆r lu sư, mă kơpal plĕnh mă ala teh âu."
"yet for us there is one God, the Father, of whom are all things, and we for Him; and one Lord Jesus Christ, through whom are all things, and through whom we live.","Gah lu bơ̆n, bơ̆n đei minh 'nu Kră Yang 'Bok Kei-Dei đĕch Tơ'ngla 'Bă tơm lu bơ̆n. Sư boih pơjing tôm tĕch tơdrong, Sư ăn lu bơ̆n arih wă jang tơdrong Sư. Păng bơ̆n đei minh 'nu Yŏng mơ̆n anăn Sư Yêsu Krist. Sơ̆ 'Bok Kei-Dei yua Sư pơjing tôm tơdrong na dang ei bơ̆n arih yua kơ đơ̆ng Sư."
"However, there is not in everyone that knowledge; for some, with consciousness of the idol, until now eat it as a thing offered to an idol; and their conscience, being weak, is defiled.","Bơ̆n băt kơ rup yang ưh kơ yang tơpă ôh, mă-lei ưh kơ sĭ đĭ-đăng kơ bơngai lui ôh băt. Đei lu bơngai mơ'nah sư ưh kơ băt; hơtai sư tam mă lui sơ̆ sư kơkuh kơ rup yang, sư tơchĕng khan 'noh yang tơpă. Na dang ei sư lui kơ Yêsu Krist boih, dah sư sa 'bơm tơmam đe sơmah, jơhngơ̆m sư hli yua kơ sư juăt juăi tơdrong lui sư thoi noh boih; sư tơchĕng đe sơmah kơ yang tơpă, dah sư sa, sư khan sư pơm yoch boih."
"But food does not commend us to God; for neither if we eat are we the better, nor if we do not eat are we the worse.","Dôm tơmam sa ưh kơ đei tơgŭm bơ̆n lui kơ 'Bok Kei-Dei kơjăp ôh. Păng mă tơmam đe sơmah dah đe pơm kiơ kiơ, dah bơ̆n kơ̆m kơ sa, sư kư̆m ưh kơ pơm kơ bơ̆n lui rơdu ôh. Mă bơ̆n pơm kư̆ kă sa tôm tĕch tơmam đe sơmah dah đe 'buh sa pơm kiơ kiơ, sư kư̆m ưh kơ gơh pơm kơ bơ̆n lui rai kơjăp hloh mơ̆n."
"But beware lest somehow this liberty of yours become a stumbling block to those who are weak.","Iĕm khan iĕm gơh sa kư̆ kă tơmam đe sơmah kơ yang kư̆m bưh, huay kơ kơ̆m ôh; mă-lei iĕm athei kơchăng 'biơ̆ hŏ, iĕm 'nĕ kơ pơm thoi noh hli kơ lu bơngai 'nao lui jing hơwơ̆l na hơdai wang pơm kiơ̆ thoi iĕm."
"For if anyone sees you who have knowledge eating in an idol’s temple, will not the conscience of him who is weak be emboldened to eat those things offered to idols?","Dah iĕm kiơ̆ đe năm sa et tơmam tơ hnam đe sơmah kơ yang, lei inh hli kơ lu bôl bơ̆n mă 'nao lui sư tơchĕng kơ rup yang hli kơ sư khan yang tơpă, mưh sư 'bôh iĕm năm sa et, hli kơ sư 'maih kiơ̆ iĕm năm sa et tơmam đe sơmah 'noh mơ̆n."
"And because of your knowledge shall the weak brother perish, for whom Christ died?","Pơtih gia dah sư pơm kiơ̆ kơ iĕm thoi noh boih, inh hli kơ lu sư hơwơ̆l jing ưh pă băt kiơ̆ tơdrong lui thoi yơ, na jing achăng lê̆ tơdrong lui sư hloi. Sư bôl bơ̆n, bơngai lui thoi bơ̆n, Yêsu Krist lôch tang sư tơ 'long pơglang boih ră, mă-lei iĕm wă pơm pơ'brơh kơ sư jing răm."
"But when you thus sin against the brethren, and wound their weak conscience, you sin against Christ.","Iĕm pơm thoi noh ưh kơ trŏ, rai pơm tơ'bôh kơ 'nhŏng oh iĕm tơdrong yoch păng pơm kơ Yŏng bơ̆n Yêsu Krist ưh kơ lăp đon kơ iĕm."
"Am I not an apostle? Am I not free? Have I not seen Jesus Christ our Lord? Are you not my work in the Lord?","Dah inh wă, inh gơh pơm tôm tơdrong kiơ̆ thoi iĕm mơ̆n. Inh boih jơ̆ng 'bang Yêsu; inh 'bôh Sư tơpă, Sư Yang pơm Yŏng pơgơ̆r bơ̆n; păng iĕm lui kơ Sư đơ̆ng Sư tơgŭm inh bơtho iĕm."
"If I am not an apostle to others, yet doubtless I am to you. For you are the seal of my apostleship in the Lord.","Mă đe nai khan inh bơngai ưh kơ trŏ kơ jơ̆ng 'bang Yêsu kư̆m bưh mơ̆n, mă-lei gah iĕm, iĕm băt kơ inh bơngai jơ̆ng 'bang Yêsu tơpă, yua kơ iĕm lui kơ Sư đơ̆ng inh bơtho iĕm."
"My defense to those who examine me is this","Rim kơ đe jô̆ kơ inh khan ưh kơ trŏ kơ jơ̆ng 'bang Yêsu Krist krô inh kư̆m khan kơ lu sư thoi noh hei mơ̆n."
"Do we have no right to eat and drink?","Nhi 'Barna'ba bơngai jang tơdrong 'Bok Kei-Dei ưh kơ gơh apinh tơmam sa iĕm ôh hă?"
"Do we have no right to take along a believing wife, as do also the other apostles, the brothers of the Lord, and Cephas?","Dah nhi đei akăn kư̆m bơngai lui, na juăt kơ anhăk thoi đe Pêtrôs, thoi lu đe oh Yêsu, thoi lĕ lu jơ̆ng 'bang Yêsu nai, lê̆ kơ lu bơngai lui 'me sa sư, kư̆m gơh mơ̆n dah kiơ?"
"Or is it only Barnabas and I who have no right to refrain from working?","Dah lê̆ kơ nhi 'me sa kơdih đĕch?"
"Who ever goes to war at his own expense? Who plants a vineyard and does not eat of its fruit? Or who tends a flock and does not drink of the milk of the flock?","Lu bơngai pơm linh ưh kơ biơh layơ 'me sa kơdih ôh. Yŏng sư apah jên rim khei. Bơngai jang mir, bơngai 'noh gô sa tơmam đơ̆ng mir sư mơ̆n. Lu bơngai rong kon triu, lu sư sa đak toh kon triu."
"Do I say these things as a mere man? Or does not the law say the same also?","Inh khan thoi noh ưh kơ sĭ inh pơma kiơ̆ kơ đon kon bơngai đĕch ôh, tơ lăm sơ̆p hla bơar tơdrong juăt Môis kư̆m bơtho khan thoi noh mơ̆n."
"For it is written in the law of Moses, “You shall not muzzle an ox while it treads out the grain.” Is it oxen God is concerned about?","Tơ lăm sơ̆p hla bơar tơdrong juăt Môis đei chih thoi âu: “Iĕm 'nĕ kơ trôp 'bơ̆r rơmo kơplah sư oei jang juă hơnong 'ba.” 'Bok Kei-Dei pơma thoi noh Sư pơma gah tơdrong Sư mơnat kơ rơmo"
"Or does He say it altogether for our sakes? For our sakes, no doubt, this is written, that he who plows should plow in hope, and he who threshes in hope should be partaker of his hope.","dah Sư pơma pơtih gia tơdrong Sư mơnat kơ kon bơngai bơ̆n? Sư pơma thoi noh pơtih gia tơdrong Sư mơnat kơ kon bơngai bơ̆n. Lu bơngai pơtăm 'ba, sư gô hơmĕng kơ đei 'ba 'noh tơpă, lu bơngai kĕch 'ba sư hơmĕng kơ đei sa 'ba 'noh tơpă."
"If we have sown spiritual things for you, is it a great thing if we reap your material things?","Nhôn thoi lĕ lu bơngai pơtăm 'ba, wă khan nhôn bơtho iĕm tơdrong 'Bok Kei-Dei. Dah nhôn bơngai bơtho iĕm tơpă, nhôn ngêh kơ tơmam đơ̆ng iĕm apah păng nhôn gơh iŏk tơmam iĕm 'noh wă 'me sa nhôn."
"If others are partakers of this right over you, are we not even more? Nevertheless we have not used this right, but endure all things lest we hinder the gospel of Christ.","Iĕm 'me sa lu bơngai nai mă bơtho iĕm, iĕm tơchĕng khan trŏ. Tơdrong 'noh dah nhôn truh tơ iĕm, iĕm 'me nhôn kư̆m trŏ loi mơ̆n. Mă-lei đơ̆ng sơ̆ nhôn ưh kơ đei athei iĕm 'me nhôn ôh, nhôn adrin jang sa kơdih đĕch, wă kơ iĕm huay ơh sơ'ngon kơ tơdrong nhôn bơtho iĕm gah tơdrong 'nao 'lơ̆ng Yêsu Krist."
"Do you not know that those who minister the holy things eat of the things of the temple, and those who serve at the altar partake of the offerings of the altar?","Iĕm kư̆m băt mơ̆n dôm lu bơngai jang tơ lăm hnam akŭm 'Bok Kei-Dei tơm, lu sư sa tơmam đơ̆ng lăm hnam akŭm 'noh. Lu sư sa dôm lu tơmam đe pơyơ̆r kơ 'Bok Kei-Dei păng dôm lu tơmam đe ăn wă sơmah kơ 'Bok Kei-Dei."
"Even so the Lord has commanded that those who preach the gospel should live from the gospel.","Kră Yang Yêsu Krist kư̆m athei bơ̆n 'me sa lu bơngai jang tơdrong 'nao 'lơ̆ng Sư mơ̆n."
"But I have used none of these things, nor have I written these things that it should be done so to me; for it would be better for me to die than that anyone should make my boasting void.","Mă-lei gah inh đơ̆ng sơ̆ ưh kơ ăn iĕm 'me inh ôh. Mă inh chih kơ iĕm kơthơ âu ưh kơ sĭ inh wă iĕm 'me inh ôh. Inh lôch kơ rơwĕt kư̆m bưh, inh ưh kơ layơ wă kơ đe 'me inh. Inh pôm wă kơ đe băt kơ inh gơh jang sa 'me akâu kơdih khŏm khŏm đĕch."
"For if I preach the gospel, I have nothing to boast of, for necessity is laid upon me; yes, woe is me if I do not preach the gospel!","Ưh kơ sĭ inh wă kơ đe ư-ang kơ inh chă bơtho tơdrong 'nao 'lơ̆ng Sư ôh. Inh bơtho tơdrong 'nao 'lơ̆ng Sư yua kơ đơ̆ng Sư wơh inh. Dah inh ưh kơ chu chă bơtho tơdrong 'nao 'lơ̆ng Sư, inh đei tơdrong pơmat-tat dêh."
"For if I do this willingly, I have a reward; but if against my will, I have been entrusted with a stewardship.","Dah inh jang bơtho đe yua kơ inh wă kơdih đĕch, lei inh gơh iŏk jên đe apah. Mă-lei inh ưh kơ gơh iŏk, yua kơ Kră Yang wơh inh jang, na inh athei jang ăn kơ Sư đĕch."
"What is my reward then? That when I preach the gospel, I may present the gospel of Christ without charge, that I may not abuse my authority in the gospel.","Na iĕm hăm băt inh gô đei tơdrong apah kiơ? Inh jang bơtho tơdrong 'nao 'lơ̆ng Sư mă-lei kuă kơ iŏk sa jên đơ̆ng đe apah, dah inh iŏk trŏ ră mơ̆n. Tơdrong apah inh wă khan tơdrong inh hiôk lăm jơhngơ̆m gơh bơtho đe, đe huay kơ kăl kơ 'me sa inh."
"For though I am free from all men, I have made myself a servant to all, that I might win the more","Mă tơpă inh bơngai rơngei, ưh kơ đei đĭch bu ôh, mă-lei inh dang pơm đĭch kơ đĭ-đăng bơngai yua kơ inh wă pơlung lơ bơngai lui kơ Yêsu Krist."
"and to the Jews I became as a Jew, that I might win Jews; to those who are under the law, as under the law, that I might win those who are under the law","Kơplah inh chă bơtho lu bơngai Juđê, inh kư̆m pơm kiơ̆ tơdrong juăt lu sư mơ̆n wă kơ gơh pơlung lu sư lui. Đơ̆ng sơ̆ inh ưh pă gơnang kơ tơdrong juăt Môis ră, mă-lei kơplah inh chă bơtho lu bơngai mă kiơ̆ tơdrong juăt Môis, inh kư̆m pơm kiơ̆ mơ̆n wă kơ inh gơh pơlung lu sư lui kơ Yêsu Krist."
"to those who are without law, as without law (not being without law toward God, but under law toward Christ), that I might win those who are without law","Inh kư̆m đei năm chă bơtho lu bơngai mă ưh kơ kiơ̆ tơdrong juăt Môis, inh kư̆m pơm thoi lu sư mơ̆n wă kơ gơh pơlung lu sư lui kiơ̆ Yêsu Krist, mă-lei inh kư̆m ưh kơ hŭt lê̆ dôm tơdrong 'Bok Kei-Dei pơkă ôh, inh oei kiơ̆ khŏm khŏm đĕch yua kơ tơdrong noh đơ̆ng Yêsu Krist pơkă ăn kơ bơ̆n boih."
"to the weak I became as weak, that I might win the weak. I have become all things to all men, that I might by all means save some.","Kơplah inh chă bơtho kơ lu bơngai ưh kơ gan hlôh tôm tơdrong 'Bok Kei-Dei, inh kư̆m pơm thoi sư mơ̆n wă kơ pơlung sư lui kơjăp. Inh druh kiơ̆ rim đon kon bơngai wă kơ gơh pơlung lu sư lui kơ Yêsu Krist na klaih đơ̆ng dôm tơdrong yoch."
"Now this I do for the gospel’s sake, that I may be partaker of it with you.","Inh adrin druh rim đon kon bơngai thoi noh, yua kơ wă bơtho tơdrong 'nao 'lơ̆ng Yêsu Krist kơ lu sư na bơ̆n gơh oei hơdai hăm 'Bok Kei-Dei ling-lang ning-mônh."
"Do you not know that those who run in a race all run, but one receives the prize? Run in such a way that you may obtain it.","Iĕm kư̆m băt mơ̆n tơdrong lu bơngai pơđuơ kơdâu pơjei băl, đei lơ bơngai kơdâu ră mă-lei tơdrong apah lăp minh 'nu đĕch. Na bơ̆n kư̆m adrin tôch bơneh thoi lĕ lu bơngai pơđuơ kơdâu wă kơ bơ̆n đei tơdrong apah đơ̆ng 'Bok Kei-Dei."
"And everyone who competes for the prize is temperate in all things. Now they do it to obtain a perishable crown, but we for an imperishable crown.","Lu bơngai mă wă pơđuơ băl kơdâu lu sư adrin pơm jơhngơ̆m chơ̆n pơtơ̆p rim năr 'mơ̆i na wă kơ kơdâu pran đei tơdrong apah agăl pơkao mă đe pơyơ̆l tơ kơ̆l yua kơ jei sư, dơning dơmônh kư̆m jô kro. Mă-lei gah bơ̆n athei adrin jang chă tơdrong apah mă ưh kơ layơ hiong tôch."
"Therefore I run thus: not with uncertainty. Thus I fight: not as one who beats the air.","Thoi noh na inh adrin kơdâu tơng-lơ̆ ưh kơ đei weh-woh tơ̆p truh tơ anih đêl đe pơkă 'mơ̆i. Păng inh ưh kơ sĭ thoi lu bơngai mă chok ưh kơ 'bơm ôh."
"But I discipline my body and bring it into subjection, lest, when I have preached to others, I myself should become disqualified.","Inh adrin pơm jơhngơ̆m chơ̆n kuă ăn akâu inh pơm yoch, hli kơ inh bơtho đe, đe lui mơ̆n, mă akâu inh kơdih hiong tơdrong apah."
"Moreover, brethren, I do not want you to be unaware that all our fathers were under the cloud, all passed through the sea","Ơ 'nhŏng oh, gah tơdrong lu yă 'bok bơ̆n sơ̆, 'Bok Kei-Dei tơgŭm lu sư tơpă. 'Bok Kei-Dei ăn hơmơ̆l wei-lăng lu sư păng 'Bok Kei-Dei kư̆m tơgŭm lu sư tŏk găn đak dơsĭ huay kơ đei tơdrong kiơ."
"all were baptized into Moses in the cloud and in the sea","Đak dơsĭ păng hơmơ̆l 'noh pơtih gia dang lu sư iŏk 'batem, wă tơbăt kơ đe tơdrong lu sư kiơ̆ Môis tơpă."
"all ate the same spiritual food","Lu sư đei tơmam sa đơ̆ng 'Bok Kei-Dei ăn đơ̆ng plĕnh"
"and all drank the same spiritual drink. For they drank of that spiritual Rock that followed them, and that Rock was Christ.","păng đak nhă lu sư đơ̆ng 'Bok Kei-Dei ăn mơ̆n. Đak lĕch đơ̆ng tơmo. Tơmo 'noh kiơ̆ bơwei lu sư khŏm khŏm. Tơmo 'noh wă khan 'Bok Krist."
"But with most of them God was not well pleased, for their bodies were scattered in the wilderness.","'Bok Kei-Dei tơgŭm lu sư dang noh ră mă-lei lu sư ưh kơ lui tơpă ôh, na 'Bok Kei-Dei ưh kơ lăp đon kơ lu sư. Thoi noh na 'Bok Kei-Dei ăn kơ lu sư lôch rah kơplah lu sư oei tơ char glă."
"Now these things became our examples, to the intent that we should not lust after evil things as they also lusted.","'Bok Kei-Dei phak lu sư dang noh, Sư wă kơ bơ̆n huay kơ tơchĕng pơm tơdrong kơnê̆ thoi lu yă 'bok bơ̆n sơ̆."
"And do not become idolaters as were some of them. As it is written, “The people sat down to eat and drink, and rose up to play.”","Thoi noh na bơ̆n 'nĕ kơkuh kơ yang nai thoi lu yă 'bok bơ̆n mơ'nah sơ̆. Sơ̆p hla bơar 'Bok Kei-Dei roi tơdrong lu sư sơ̆ thoi âu: “Lu kon pơlei pơla sa et măk ai, kư̆m pơm suang pơrŏ kơ yang lu sư.”"
"Nor let us commit sexual immorality, as some of them did, and in one day twenty-three thousand fell","Bơ̆n 'nĕ pơm pơyô kư̆ kă thoi lu sư mơ'nah sơ̆; yua kơ lu sư pơm pơyô kư̆ kă, na 'Bok Kei-Dei pơrăm lu sư lôch lăm minh năr đei 'bar-jĭt pêng-rơbâu 'nu."
"nor let us tempt Christ, as some of them also tempted, and were destroyed by serpents","Bơ̆n 'nĕ pơm pơhloh kơ Kră Yang thoi lu yă 'bok bơ̆n mơ'nah sơ̆, na 'Bok Kei-Dei pơrăm lu sư ăn kơ 'bih choh pơlôch."
"nor complain, as some of them also complained, and were destroyed by the destroyer.","Bơ̆n 'nĕ ơh kơ 'Bok Kei-Dei thoi lu yă 'bok bơ̆n sơ̆; lu sư ơh kơ 'Bok Kei-Dei na 'Bok Kei-Dei pơrăm lu sư, ăn linh jang 'lơ̆ng jur pơlôch."
"Now all these things happened to them as examples, and they were written for our admonition, upon whom the ends of the ages have come.","Đe chih roi dôm tơdrong lu yă 'bok bơ̆n pơm ưh kơ lăp kơ 'Bok Kei-Dei, na 'Bok Kei-Dei pơrăm lu sư dang noh sơ̆, 'Bok Kei-Dei Sư wă kơ lu bơ̆n mă kon sâu se lu sư mă hơtuch dang ei băt kơ hli, huay pă pơm kơnê̆, thoi lu yă 'bok bơ̆n mă pơm kơnê̆ kơ 'Bok Kei-Dei sơ̆."
"Therefore let him who thinks he stands take heed lest he fall.","Thoi noh boih na bơngai bu ngêh kơ tơ'ngla sư lui kơjăp, bơngai 'noh athei kơchăng hli kơ sư jing rơdu pơm yoch."
"No temptation has overtaken you except such as is common to man; but God is faithful, who will not allow you to be tempted beyond what you are able, but with the temptation will also make the way of escape, that you may be able to bear it.","Gah tơdrong đe pơhlŭ wă kơ iĕm kiơ̆ sư pơm yoch, lu 'nhŏng oh bơ̆n nai đe kư̆m pơhlŭ mơ̆n. Mă-lei 'Bok Kei-Dei wei-lăng bơ̆n, Sư ưh kơ ăn đe pơhlŭ bơ̆n truh tơ bơ̆n pơm tơdrong yoch ôh, Sư gô tơgŭm bơ̆n tơpă wă kơ bơ̆n huay kơ lui kơ đe pơhlŭ."
"Therefore, my beloved, flee from idolatry.","Yua kơ thoi noh na ơ lu 'nhŏng oh mă inh 'mêm kơeng, iĕm athei tŭk lê̆ đĭ dôm tơdrong yang kơnê̆ hŏ, 'nĕ pă kiơ̆ sư."
"I speak as to wise men; judge for yourselves what I say.","Inh băt kơ iĕm bơngai hlôh wao, na dang ei iĕm gô mơ̆ng păng tơchĕng tơdrong inh pơma"
"The cup of blessing which we bless, is it not the communion of the blood of Christ? The bread which we break, is it not the communion of the body of Christ?","Kơplah năr bơ̆n akŭm krao khan 'blŏk hơdơ̆r gah tơdrong Yêsu, bơ̆n iŏk kơchŏk đak hơmu huch, 'noh dang bơ̆n huch pham Yêsu; păng bơ̆n iŏk phĕ sa 'bĕng mi, 'noh dang bơ̆n iŏk sa akâu Sư."
"For we, though many, are one bread and one body; for we all partake of that one bread.","Lăp minh pôm 'bĕng mi noh đĕch, mă-lei đei lơ bơngai sa, 'noh pơtih gia kơ lu bơ̆n bơngai lơlap lơlang pơgơ̆p jing dang minh 'nu bơngai minh jơhngơ̆m minh đon hăm Yêsu Krist."
"Observe Israel after the flesh: Are not those who eat of the sacrifices partakers of the altar?","Lu bơngai Isơrael kư̆m lei-lăi thoi bơ̆n mơ̆n, lu mă trŏ kơ sa et tơmam sơmah kơ 'Bok Kei-Dei, bơ̆n 'bôh lu sư pơm tơdrong 'noh bơ̆n băt lu sư pôm đon hăm 'Bok Kei-Dei."
"What am I saying then? That an idol is anything, or what is offered to idols is anything?","Iĕm hăm hlôh inh pơma gah tơdrong kiơ? Păng iĕm 'nĕ tơchĕng gah tơdrong inh pơma gah tơdrong rup yang kơnh iĕm ngêh inh khan 'noh yang tơpă, ưh ôh. Păng tơmam đe sơmah 'noh kơnh iĕm ngêh inh khan 'noh tơmam rup yang tơpă, ưh ôh."
"Rather, that the things which the Gentiles sacrifice they sacrifice to demons and not to God, and I do not want you to have fellowship with demons.","Inh wă khan thoi âu: Tơmam lu bơngai kiơ̆ yang kơnê̆, lu sư sơmah kơ yang kơnê̆, 'noh ưh kơ sĭ lu sư sơmah kơ 'Bok Kei-Dei ôh. Na inh kuă ăn iĕm sa tơmam 'noh, dah iĕm sa dang iĕm pôm đon hăm yang kơnê̆ mơ̆n."
"You cannot drink the cup of the Lord and the cup of demons; you cannot partake of the Lord’s table and of the table of demons.","Bơ̆n 'nĕ sa et 'bar pang, sa et kơchŏk 'blŏk kơ Yêsu boih, na sa et dơ̆ng kơchŏk đe sơmah kơ yang kơnê̆. Sa et tơ gơ'bang Yêsu boih, na sa et dơ̆ng tơ anih đe sơmah kơ yang kơnê̆."
"Or do we provoke the Lord to jealousy? Are we stronger than He?","Dah bơ̆n oei kiơ̆ đe sa et tơmam đe sơmah kơ yang kơnê̆, 'noh dang bơ̆n pơlong Kră Yang hăm 'mêm kơ bơ̆n păng tơgar iŏk bơ̆n đơ̆ng yang kơnê̆ dah ưh. Iĕm tơchĕng bơ̆n pran tih dang yơ na mă pơlong 'Bok Kei-Dei thoi noh?"
"All things are lawful for me, but not all things are helpful; all things are lawful for me, but not all things edify.","Đe khan: “Bơngai lui gơh pơm tôm tơdrong kư̆m bưh, ưh kơ đei kơ̆m ôh.” Mă-lei kư̆m đei tơdrong ưh kơ pơyua kơ bôl buăl wă kơ sư kiơ̆ kơ 'Bok Kei-Dei."
"Let no one seek his own, but each one the other’s well-being.","Bơ̆n 'nĕ tơchĕng kiơ̆ kơ akâu bơ̆n kơdih, bơ̆n athei tơchĕng 'mêm mơnat kơ bôl buăl bơ̆n."
"Eat whatever is sold in the meat market, asking no questions for conscience’ sake","Tơdah iĕm năm tơ kơchơ wă răt 'nhĕm sa, iĕm 'nĕ apinh bơngai mă tĕch 'nhĕm 'noh: “'Nhĕm ih hăm sơmah ưh?” Iĕm kư̆ kơ răt đĕch"
"for “the earth is the LORD’s, and all its fullness.”","yua kơ lăm sơ̆p hla bơar 'Bok Kei-Dei đe chih khan thoi âu: “Plĕnh teh păng dôm tơmam lăm plĕnh teh, tơmam 'Bok Kei-Dei ngăl.”"
"If any of those who do not believe invites you to dinner, and you desire to go, eat whatever is set before you, asking no question for conscience’ sake.","Dah lu 'nhŏng oh bơ̆n mă tam lui kơ 'Bok Kei-Dei, sư krao bơ̆n tŏk sŏng por tơ hnam sư, mă sư pôk kơ bơ̆n 'nhĕm 'nhot kiơ kiơ, bơ̆n kư̆ kơ sa đĕch, 'nĕ kơ jet sư: “'Nhĕm iĕm hăm sơmah ưh?”"
"But if anyone says to you, “This was offered to idols,” do not eat it for the sake of the one who told you, and for conscience’ sake; for “the earth is the LORD’s, and all its fullness.”","Mă-lei dah đei bơngai lui 'bơ̆t noh sư khan: “'Nhĕm 'noh 'nhĕm sư sơmah kơ yang.” Dah iĕm kơtơ̆ng thoi noh lei iĕm 'nĕ pă sa, yua kơ bôl bơ̆n tơchĕng yoch dah bơ̆n sa."
"“Conscience,” I say, not your own, but that of the other. For why is my liberty judged by another man’s conscience?","Iĕm tơchĕng khan huay kơ kơ̆m ră, mă-lei bôl bơ̆n khan kơ̆m; 'noh iĕm 'nĕ pă sa. Na pơtih gia iĕm jet inh khan: “Dah bơ̆n tơchĕng khan huay kơ kơ̆m kư̆ kơ sa đĕch, lei yua kơ kiơ bơ̆n wă chu bôl?"
"But if I partake with thanks, why am I evil spoken of for the food over which I give thanks?","Hơdrol kơ wă sa bơ̆n kư̆m krao khan bơnê kơ 'Bok Kei-Dei ăn kơ bơ̆n tơmam sa boih, mă-lei yua kơ kiơ bôl bơ̆n mă lui 'noh khă kuă ăn sa tơmam 'nhĕm 'nhot mă bơ̆n krao khan kơ 'Bok Kei-Dei boih 'noh?”"
"Therefore, whether you eat or drink, or whatever you do, do all to the glory of God.","Na inh tơl iĕm thoi âu: Mă tôm tơdrong bơ̆n sŏng sa nhă đak, mă tôm tơdrong bơ̆n jang pơm tơdrong kiơ, bơ̆n athei băt pơư pơang anăn 'Bok Kei-Dei lăm tôm tơdrong 'noh."
"Give no offense, either to the Jews or to the Greeks or to the church of God","Mă tôm tơdrong bơ̆n jang pơm tơdrong kiơ bơ̆n athei kơchăng hŏ, hli kơ bơ̆n pơơh đe, mă sư bơngai Juđê, mă sư bơngai dêh nai, mă tơduă bơngai lui kơ 'Bok Kei-Dei."
"just as I also please all men in all things, not seeking my own profit, but the profit of many, that they may be saved.","Gah inh ling-lang pơm 'lơ̆ng tơpăt wă kơ đĭ-đăng bơngai lăp đon kơ inh lăm tôm tơdrong. Inh ưh kơ wă tơchĕng tơgŭm gah akâu inh kơdih ôh, inh wă tơgŭm pơyua lu bôl buăl wă kơ lơ bơngai lui kơ Yêsu Krist na klaih đơ̆ng tơdrong yoch."
"Imitate me, just as I also imitate Christ.","Na iĕm pơm kiơ̆ inh, thoi inh pơm kiơ̆ Yêsu Krist."
"Now I praise you, brethren, that you remember me in all things and keep the traditions just as I delivered them to you.","Inh bơnê kơ iĕm tơpă yua kơ iĕm 'blŏk hơdơ̆r kơ inh ling-lang lăm tôm tơdrong păng iĕm kư̆m kiơ̆ dôm tơdrong juăt bơngai lui mă inh bơtho đơ̆ng sơ̆."
"But I want you to know that the head of every man is Christ, the head of woman is man, and the head of Christ is God.","Mă-lei inh wă kơ iĕm hlôh tơdrong âu: Yêsu Krist pơm Yŏng kơ đĭ-đăng drŏ-nglo, drŏ-nglo pơm yŏng kơ akăn sư; na 'Bok Kei-Dei pơm Yŏng kơ Yêsu Krist."
"Every man praying or prophesying, having his head covered, dishonors his head.","Na dah drŏ-nglo bu krao khan dah bơtho tơdrong 'Bok Kei-Dei kơplah iĕm oei akŭm, dah sư yơ̆l môk dah yơ̆l kiơ kiơ lei bơngai 'noh dang sư wă pơ'brơh kơ kơ̆l sư kơdih."
"But every woman who prays or prophesies with her head uncovered dishonors her head, for that is one and the same as if her head were shaved.","Gah drŏ-kăn bu mă oei krao khan dah bơtho tơdrong 'Bok Kei-Dei kơplah iĕm oei akŭm 'bôh sư kơ̆l hoh ưh kơ yơ̆l kiơ, drŏ-kăn 'noh dang sư wă pơ'brơh kơ kơ̆l sư kơdih mơ̆n păng dang sư yuă sŏk 'ngôch."
"For if a woman is not covered, let her also be shorn. But if it is shameful for a woman to be shorn or shaved, let her be covered.","Dah sư kuă kơ yơ̆l kiơ, lei sư athei yuă pơđĭ sŏk sư, lê̆ kơ̆l sư tơ'ngôch kơ̆l hoh. Dah sư khan yuă 'ngôch kơnê̆ ưh kơ 'lơ̆ng ôh, lei sư athei chu yơ̆l."
"For a man indeed ought not to cover his head, since he is the image and glory of God; but woman is the glory of man.","Kơplah oei akŭm, drŏ-nglo ưh kơ gơh yơ̆l kiơ ôh yua kơ drŏ-nglo sư hơbŏ thoi 'Bok Kei-Dei. 'Bok Kei-Dei pơjing bơngai drŏ-nglo sư ăn pơgơ̆r lăm tôm tơdrong. Gah bơngai drŏ-kăn 'Bok Kei-Dei pơjao ăn pơm iĕ 'biơ̆ păng chu yom kơ drŏ-nglo pơgơ̆r sư."
"For man is not from woman, but woman from man.","'Bok Kei-Dei ưh kơ pơjing drŏ-nglo lĕch đơ̆ng drŏ-kăn ôh, Sư pơjing drŏ-kăn lĕch đơ̆ng drŏ-nglo."
"Nor was man created for the woman, but woman for the man.","Sơ̆ ưh kơ sĭ 'Bok Kei-Dei pơjing bơngai drŏ-nglo wă tơgŭm bơngai drŏ-kăn ôh, Sư pơjing bơngai drŏ-kăn wă kơ tơgŭm bơngai drŏ-nglo."
"For this reason the woman ought to have a symbol of authority on her head, because of the angels.","Thoi noh na mưh trŏ năr akŭm bơngai drŏ-kăn athei yơ̆l môk dah kiơ kiơ wă tơbăt kơ đe tơdrong sư chu yom kơ klo sư păng sư athei pơm mă 'blep trŏ tơpă yua kơ linh jang 'lơ̆ng đơ̆ng kơpal plĕnh 'bôh sư ling-lang."
"Nevertheless, neither is man independent of woman, nor woman independent of man, in the Lord.","Mă-lei bơ̆n bơngai lui kơ Kră Yang Yêsu Krist, drŏ-kăn kư̆m gĭt kơ drŏ-nglo, drŏ-nglo kư̆m gĭt kơ drŏ-kăn."
"For as woman came from man, even so man also comes through woman; but all things are from God.","'Bok Kei-Dei pơjing bơngai drŏ-kăn lĕch đơ̆ng bơngai drŏ-nglo, mă drŏ-nglo kư̆m tơpŭ đơ̆ng bơngai drŏ-kăn mơ̆n. Mă bơngai drŏ-nglo mă bơngai drŏ-kăn mă tôm tơdrong nai lĕch đơ̆ng 'Bok Kei-Dei pơjing ngăl."
"Judge among yourselves. Is it proper for a woman to pray to God with her head uncovered?","Iĕm tơchĕng lăng: Kơplah bơ̆n oei akŭm lu bơngai drŏ-kăn krao khan kơ 'Bok Kei-Dei kơ̆l hoh ưh kơ yơ̆l kiơ hăm trŏ ưh? Ưh kơ trŏ ôh."
"Does not even nature itself teach you that if a man has long hair, it is a dishonor to him?","Đĭ-đăng bơngai băt kơ bơngai drŏ-nglo rong sŏk kơjung ưh kơ 'lơ̆ng ôh."
"But if a woman has long hair, it is a glory to her; for her hair is given to her for a covering.","Mă-lei lu bơngai drŏ-kăn rong sŏk kơjung 'lơ̆ng, sư hơbŏ, na 'Bok Kei-Dei pơtĕm ăn kơ sư rong sŏk kơjung thoi noh. Sư ưh kơ wă kơ lu bơngai drŏ-kăn kơ̆l hoh ôh."
"But if anyone seems to be contentious, we have no such custom, nor do the churches of God.","Dah bơngai bu oei pơjah gah tơdrong lu drŏ-kăn wă akŭm kơ̆l hoh, bơngai 'noh athei tơchĕng 'biơ̆, yua kơ lu nhôn păng rim hnam akŭm ưh kơ đei bu ăn kơ lu bơngai drŏ-kăn akŭm kơ̆l hoh ôh."
"Now in giving these instructions I do not praise you, since you come together not for the better but for the worse.","Gah tơdrong inh wă bơtho iĕm dang ei dơ̆ng inh ưh kơ lăp đon kơ iĕm pơm thoi âu, inh băt kơ iĕm akŭm dang ei ưh kơ gan yua ôh."
"For first of all, when you come together as a church, I hear that there are divisions among you, and in part I believe it.","Tơdrong mă mônh thoi âu: Inh kơtơ̆ng ang đơ̆ng đe khan lăm lu iĕm akŭm đei tơklah băl đon đei 'bar pêng khŭl. Đe khan kơ inh thoi noh inh kư̆m lui kơ sư 'biơ̆ mơ̆n."
"For there must also be factions among you, that those who are approved may be recognized among you.","Iĕm ling-lang juăt kơ tơklah dih băl đon thoi noh iĕm tơchĕng lăng, bu kơ iĕm pơm đon 'lơ̆ng đon kơnê̆."
"Therefore when you come together in one place, it is not to eat the Lord’s Supper.","Iĕm akŭm khan wă sa et 'blŏk hơdơ̆r kơ Kră Yang Yêsu, mă-lei iĕm ưh kơ 'blŏk hơdơ̆r kơ Sư tơpă ôh."
"For in eating, each one takes his own supper ahead of others; and one is hungry and another is drunk.","Iĕm oei sŏng sa, iĕm ưh kơ sŏng sa hơdai ôh, iĕm sŏng sa tơmam iĕm kơdih đĕch, ưh kơ asong lu bôl dơnuh ôh. Thoi noh lu mơ'nah sŏng sa ră ưh kơ mah, oei pơngot plơ̆ng đĕch; na lu iĕm mơ'nah sa et rơkah rơkai tơpă truh kơ iĕm mah suai."
"What! Do you not have houses to eat and drink in? Or do you despise the church of God and shame those who have nothing? What shall I say to you? Shall I praise you in this? I do not praise you.","Dah iĕm wă sa et tơmam iĕm kơdih kuă kơ asong đe, lei iĕm kuă kơ kiơ kơ sa et tơ hnam iĕm kơdih? Kơlih kơ kiơ iĕm wă pơm kơnê̆ tơ lăm hnam 'Bok Kei-Dei păng wă pơjăm lu bơngai dơnuh? Inh 'nao pơma kiơ kơ iĕm dang ei hei, iĕm pơm thoi noh iĕm tơchĕng inh lăp đon kơ iĕm hă? Ưh ôh, inh ưh kơ lăp đon kơ iĕm ôh."
"For I received from the Lord that which I also delivered to you: that the Lord Jesus on the same night in which He was betrayed took bread","Tơdrong sa et 'blŏk hơdơ̆r kơ Yêsu 'noh, inh kơtơ̆ng đơ̆ng tơ'ngla Yêsu Krist tơpă păng inh kư̆m roi ăn boih kơ iĕm tơdrong 'noh đơ̆ng sơ̆ thoi âu: Măng đe wă rôp Yêsu sơ̆, tơ'ngla Kră Yang Yêsu Krist iŏk 'bĕng mi"
"and when He had given thanks, He broke it and said, “Take, eat; this is My body which is broken for you; do this in remembrance of Me.”","krao khan bơnê kơ 'Bok Kei-Dei na phĕ hloi 'bĕng mi 'noh păng khan: “'Bĕng âu boih akâu Inh. Akâu Inh âu boih wă pơchah yua kơ iĕm. Iĕm kư̆m athei pơm thoi âu ling-lang wă 'blŏk hơdơ̆r kơ Inh.”"
"In the same manner He also took the cup after supper, saying, “This cup is the new covenant in My blood. This do, as often as you drink it, in remembrance of Me.”","Kư̆m thoi noh mơ̆n đơ̆ng rŏng kơ sŏng sa Sư iŏk minh pôm kơchŏk đak hơmu păng khan: “Kơchŏk đak hơmu âu boih pham Inh wă lĕch tang ăn lu iĕm. Thoi noh na 'Bok Kei-Dei pơklaih iĕm đơ̆ng tơdrong yoch. Rim wơ̆t iĕm huch đak âu wă kơ iĕm 'blŏk hơdơ̆r kơ Inh.”"
"For as often as you eat this bread and drink this cup, you proclaim the Lord’s death till He comes.","Na đơ̆ng sơ̆ truh năr Sư jur ning-mônh rim wơ̆t bơ̆n huch sa đak păng 'bĕng 'noh, wă khan bơ̆n pơm tơ'bôh kơ đe tơdrong Sư lôch tang bơ̆n."
"","Kơlih kơ thoi noh na bơngai bu huch sa đak păng 'bĕng âu kư̆ kă, bơngai 'noh sư dang wă pơjăm akâu păng pham Yêsu."
"But let a man examine himself, and so let him eat of the bread and drink of the cup.","Thoi noh boih na rim 'nu bơ̆n athei tơchĕng lăng lăm akâu bơ̆n kơdih 'mơ̆i wă kơ băt bơ̆n gơh huch sa đak păng 'bĕng 'noh dah ưh."
"For he who eats and drinks in an unworthy manner eats and drinks judgment to himself, not discerning the Lord’s body.","Dah bơngai bu huch sa kư̆ kă ưh kơ tơchĕng kơ đak păng 'bĕng noh wă khan akâu Yêsu, bơngai 'noh 'Bok Kei-Dei gô ăn kơ sư đei tơdrong chhŭr nuih."
"For this reason many are weak and sick among you, and many sleep.","Kơlih kơ iĕm pơm thoi noh na dang ei iĕm đei tơdrong chhŭr nuih pơm kơ iĕm jĭ jăn kư̆m đei bơngai mơ'nah lôch hloi."
"For if we would judge ourselves, we would not be judged.","Dah bơ̆n tơchĕng lăng lăm jơhngơ̆m bơ̆n hơdrol boih, lei 'Bok Kei-Dei huay kơ ăn kơ bơ̆n đei tơdrong chhŭr nuih kiơ."
"But when we are judged, we are chastened by the Lord, that we may not be condemned with the world.","'Bok Kei-Dei ăn kơ bơ̆n đei tơdrong chhŭr nuih thoi noh wă kơ bơ̆n tơbral kơdih tơdrong yoch, na Sư huay kơ phak bơ̆n hơdai lu bơngai ala teh âu ning-mônh."
"Therefore, my brethren, when you come together to eat, wait for one another.","Kơlih kơ thoi noh na mưh trŏ kơ iĕm wă sŏng sa, iĕm athei tơgô băl 'mơ̆i."
"But if anyone is hungry, let him eat at home, lest you come together for judgment. And the rest I will set in order when I come.","Bơngai bu năm sŏng sa hơdai hăm iĕm kiơ̆ kơ hơlŏng klak sư kơdih, bơngai 'noh iĕm athei sư brŏk sa tơ hnam sư kơdih đĕch 'lơ̆ng hloh, wă kơ 'Bok Kei-Dei huay kơ ăn kơ iĕm đei tơdrong chhŭr nuih. Gah tơdrong nai mă đêl iĕm jet inh 'noh gô inh năm tơ iĕm dơning dơmônh inh bơtho iĕm."
"Now concerning spiritual gifts, brethren, I do not want you to be ignorant","Ơ 'nhŏng oh, dang ei inh wă roi ăn kơ iĕm mă nhên gah tơdrong hơgei Yang Bơhngol 'Lơ̆ng ăn kơ bơ̆n wă jang tơdrong 'Bok Kei-Dei."
"You know that you were Gentiles, carried away to these dumb idols, however you were led.","Iĕm kư̆m băt mơ̆n hơtai iĕm tam mă lui kơ 'Bok Kei-Dei sơ̆, iĕm ling-lang gô mơ̆ng kơ đe dui ba iĕm kơkuh kơ rup yang mă ưh kơ gơh pơma."
"Therefore I make known to you that no one speaking by the Spirit of God calls Jesus accursed, and no one can say that Jesus is Lord except by the Holy Spirit.","Na inh wă roi ăn kơ iĕm dang ei thoi âu: Bơngai bu gơnang kơ Yang Bơhngol 'Lơ̆ng tơgŭm ăn kơ Sư pơma, bơngai 'noh sư ưh kơ đei layơ wă pơjăm pơjuă Yêsu ôh. Păng dôm lu bơngai mă krao Yêsu Kră Yang sư, sư pơma thoi noh yua kơ Yang Bơhngol 'Lơ̆ng bơtho sư pơma thoi noh. Bơngai bu ưh kơ đei Yang Bơhngol 'Lơ̆ng, bơngai 'noh sư ưh kơ đei layơ pơma thoi noh ôh."
"There are diversities of gifts, but the same Spirit.","Yang Bơhngol 'Lơ̆ng ăn kơ bơ̆n lơ tơdrong hơgei wă kơ gơh jang tơdrong Sư, mă-lei dôm tơdrong 'noh đơ̆ng lăp minh 'nu Sư đĕch ăn kơ bơ̆n."
"There are differences of ministries, but the same Lord.","Rim 'nu kơ bơ̆n đei phara tơdrong jang, mă rim tơdrong jang bơ̆n tă jang tơdrong Kră Yang Yêsu Krist ngăl."
"And there are diversities of activities, but it is the same God who works all in all.","'Bok Kei-Dei ăn kơ Yang Bơhngol 'Lơ̆ng Sư gơh tơgŭm bơ̆n phara tơdrong hơgei, mă-lei lăp minh 'nu 'Bok Kei-Dei đĕch gơh tơgŭm đĭ-đăng kơ bơ̆n lăm tôm tơdrong."
"But the manifestation of the Spirit is given to each one for the profit of all","Yang Bơhngol 'Lơ̆ng tơgŭm rim 'nu bơngai wă jang tơdrong Sư, wă kơ bơ̆n gơh tơgŭm dih băl dơ̆ng."
"for to one is given the word of wisdom through the Spirit, to another the word of knowledge through the same Spirit","Yang Bơhngol 'Lơ̆ng ăn kơ bơngai âu đon hơgei wă kơ năm chă bơtho tơdrong 'Bok Kei-Dei; Sư kư̆m ăn kơ bơngai to hlôh wao tôm tơdrong 'Bok Kei-Dei wă kơ gơh năm chă bơtho đe mơ̆n."
"to another faith by the same Spirit, to another gifts of healings by the same Spirit","Sư ăn kơ bơngai 'nâu đei đon lui kơjăp păng Sư kư̆m ăn kơ bơngai to gơh pơklaih bơngai jĭ jăn."
"to another the working of miracles, to another prophecy, to another discerning of spirits, to another different kinds of tongues, to another the interpretation of tongues.","Sư ăn kơ bơngai âu gơh pơm tơdrong mơsêh; Sư ăn kơ bơngai to gơh pơtruh nơ̆r 'Bok Kei-Dei. Sư kư̆m ăn kơ bơngai mơ'nah băt kơnăl kơ bơngai bu pơma yua kơ Yang Bơhngol 'Lơ̆ng tơgŭm, bơngai bu ưh. Sư kư̆m đei ăn kơ bơngai mơ'nah gơh pơma nơ̆r hlĭch mă ưh kơ tam băt đơ̆ng sơ̆; Sư kư̆m ăn kơ bơngai nai gơh hlôh nơ̆r 'noh wă kơ tơblơ̆ ăn kơ đe."
"But one and the same Spirit works all these things, distributing to each one individually as He wills.","Đei minh 'nu Yang Bơhngol 'Lơ̆ng đĕch ăn kơ bơ̆n tôm tơdrong hơgei 'noh, Sư asong kơ rim 'nu bơngai bu kiơ̆ kơ Sư wă."
"For as the body is one and has many members, but all the members of that one body, being many, are one body, so also is Christ.","Akâu jăn kon bơngai bơ̆n đei lơ chăl, mă-lei hơdôm tŏ chăl 'noh pơjing kơ minh 'nu bơngai đĕch, thoi noh boih na đĭ-đăng lu bơ̆n bơngai lui kơ Yêsu Krist kư̆m lei-lăi thoi noh mơ̆n, bơ̆n jing minh jơhngơ̆m minh đon akŭm păng Yêsu Krist."
"For by one Spirit we were all baptized into one body—whether Jews or Greeks, whether slaves or free—and have all been made to drink into one Spirit.","Na đĭ rim khŭl bơngai, bơngai Juđê, bơngai khŭl nai, mă bơngai đĭch đe, mă bơngai rơngei, dah bơ̆n lui kơ Yêsu Krist, Yang Bơhngol 'Lơ̆ng pơm 'batem kơ bơ̆n pơgơ̆p bơ̆n jing minh jơhngơ̆m minh đon dih băl. Sư minh 'nu đĕch, mă-lei đĭ-đăng kơ bơ̆n iŏk Sư."
"For in fact the body is not one member but many.","Akâu jăn kon bơngai bơ̆n ưh kơ sĭ minh chăl đĕch ôh, đei lơ chăl tơpă."
"If the foot should say, “Because I am not a hand, I am not of the body,” is it therefore not of the body?","Pơtih gia jơ̆ng bơ̆n pơma khan: “Kơlih kơ inh ưh kơ yua thoi ti, na inh kư̆m dang ưh pă yua kơ akâu.” 'Bơ̆r sư pơma thoi noh ră, mă-lei sư ưh kơ gơh achăng tŭk akâu ôh."
"And if the ear should say, “Because I am not an eye, I am not of the body,” is it therefore not of the body?","Dah đon bơ̆n dơ̆ng khan: “Kơlih kơ inh ưh kơ yua thoi măt, na inh kư̆m dang lĕ pă yua kơ akâu.” Sư khan thoi noh ră, mă-lei sư ưh kơ gơh achăng tŭk akâu ôh."
"If the whole body were an eye, where would be the hearing? If the whole were hearing, where would be the smelling?","Pơtih gia dah 'Bok Kei-Dei pơjing akâu bơ̆n đei pôm klong măt đĕch, lei thoi yơ bơ̆n gơh kơtơ̆ng tôm tơdrong re? Dah akâu bơ̆n đei pôm đon đĕch lu nai ưh kơ đei, lei thoi yơ bơ̆n gơh băt kơ 'bâu?"
"But now God has set the members, each one of them, in the body just as He pleased.","Kơlih kơ thoi noh na 'Bok Kei-Dei pơjing akâu bơ̆n đei lơ chăl phara kơdih kơdih kiơ̆ thoi Sư wă."
"And if they were all one member, where would the body be?","Dah Sư pơjing akâu bơ̆n lăp minh chăl đĕch lei akâu bơ̆n ưh kơ tôm ôh."
"But now indeed there are many members, yet one body.","Sư pơjing ăn kơ bơ̆n lăp minh pôm akâu, mă-lei mă minh pôm akâu 'noh đei lơ chăl."
"And the eye cannot say to the hand, “I have no need of you”; nor again the head to the feet, “I have no need of you.”","Kơlih kơ thoi noh na măt bơ̆n ưh kơ đei layơ wă khan kơ ti bơ̆n khan: “Inh ưh kơ kăl kơ e ôh.” Kơ̆l bơ̆n kư̆m ưh kơ đei layơ wă khan kơ jơ̆ng bơ̆n khan: “Inh ưh kơ kăl kơ e ôh.”"
"No, much rather, those members of the body which seem to be weaker are necessary.","Dôm chăl lăm akâu bơ̆n mă bơ̆n lăng ưh kơ gan kăl ră mă-lei bơ̆n kư̆m kăl yua kơ sư mơ̆n."
"And those members of the body which we think to be less honorable, on these we bestow greater honor; and our unpresentable parts have greater modesty","Dôm chăl lăm akâu bơ̆n mă bơ̆n lăng ưh kơ 'lơ̆ng, bơ̆n athei wei-lăng sư, pơhrŭk kơ sư hơbĕn ao mă 'lơ̆ng hloh kơ lu chăl nai."
"but our presentable parts have no need. But God composed the body, having given greater honor to that part which lacks it","Mă-lei dôm lu chăl nai bơ̆n lăng sư 'lơ̆ng rŏ bơ̆n huay kăl kơ pơhrŭk kơ sư hơbĕn ao. 'Bok Kei-Dei boih pơjing akâu jăn bơ̆n thoi noh wă kơ bơ̆n wei-lăng mă 'lơ̆ng 'biơ̆ dôm lu chăl mă bơ̆n lăng ưh kơ gan 'lơ̆ng rŏ."
"that there should be no schism in the body, but that the members should have the same care for one another.","Thoi noh lăm akâu bơ̆n ưh kơ đei tơdrong tơklah băl ôh, yua kơ dôm lu chăl akâu bơ̆n gơh wei-lăng tơgŭm dih băl ngăl."
"And if one member suffers, all the members suffer with it; or if one member is honored, all the members rejoice with it.","Dah akâu bơ̆n minh chăl sư jĭ, lei jơ̆p kơ akâu bơ̆n kư̆m jĭ mơ̆n. Dah đe ư-ang kơ minh chăl akâu bơ̆n 'lơ̆ng rŏ, lei jơ̆p kơ trôm akâu bơ̆n kư̆m lăp đon mơ̆n."
"Now you are the body of Christ, and members individually.","Akâu bơ̆n noh wă pơtih gia kơ dôm lu bơngai mă pơgơ̆p minh jơhngơ̆m minh đon hăm Yêsu Krist, na rim kơ chăl noh pơgơ̆p jing minh pôm akâu bơngai đĕch."
"And God has appointed these in the church: first apostles, second prophets, third teachers, after that miracles, then gifts of healings, helps, administrations, varieties of tongues.","'Bok Kei-Dei asong kơ lu bơngai lui tôm kơ bơngai jang kiơ̆ thoi âu: Mă mônh 'Bok Kei-Dei ăn bơngai pơm jơ̆ng 'bang Yêsu; mă 'bar Sư ăn bơngai pơtruh nơ̆r Sư; mă pêng Sư ăn bơngai bơtho tơdrong Sư; klaih kơ noh Sư ăn bơngai gơh pơm tơdrong mơsêh, bơngai gơh pơklaih đe jĭ jăn, đei bơngai gơh tơgŭm đe, đei bơngai gơh wei-lăng đe; Sư ăn kơ bơngai mơ'nah gơh pơma nơ̆r hlĭch wă ư-ang kơ 'Bok Kei-Dei."
"Are all apostles? Are all prophets? Are all teachers? Are all workers of miracles?","Mă-lei đĭ-đăng kơ bơ̆n ưh kơ sĭ pơm jơ̆ng 'bang Yêsu ngăl ôh; đĭ-đăng kơ bơ̆n ưh kơ sĭ bơngai pơtruh nơ̆r 'Bok Kei-Dei dah thây bơtho tơdrong 'Bok Kei-Dei ngăl ôh; đĭ-đăng kơ bơ̆n ưh kơ gơh pơm tơdrong mơsêh ngăl ôh"
"Do all have gifts of healings? Do all speak with tongues? Do all interpret?","dah pơklaih bơngai jĭ jăn, dah pơma nơ̆r hlĭch kơ bôl, dah tơblơ̆ ăn kơ đe nơ̆r mă hlĭch 'noh ngăl ôh. 'Bok Kei-Dei ăn kơ bơngai mơ'nah gơh jang tơdrong âu mơ'nah gơh jang tơdrong to."
"But earnestly desire the best gifts. And yet I show you a more excellent way.","Thoi noh lăm dôm tơdrong jang 'noh, bơ̆n athei apinh 'Bok Kei-Dei ăn kơ bơ̆n tơdrong jang mă kăl yua 'biơ̆. Mă-lei dang ei inh wă bơtho iĕm gah tơdrong mă kăl tơpă."
"Though I speak with the tongues of men and of angels, but have not love, I have become sounding brass or a clanging cymbal.","Dah inh gơh pơma tôm kơ nơ̆r kon bơngai păng nơ̆r linh jang kơpal plĕnh ti, mă-lei akâu inh ưh kơ băt 'mêm kơ 'Bok Kei-Dei hăm bôl buăl inh, lei 'bơ̆r inh pơma noh thoi lĕ kơ jơwa đe teh teng păng jơwa tŏk-rŏk đĕch."
"And though I have the gift of prophecy, and understand all mysteries and all knowledge, and though I have all faith, so that I could remove mountains, but have not love, I am nothing.","Dah 'Bok Kei-Dei ăn kơ inh gơh pơtruh nơ̆r Sư păng hlôh tôm tơdrong Sư tam lah tơ'bôh kơ đe đơ̆ng sơ̆ păng dah Sư ăn kơ inh lui kơjăp sơkat kĕ hiŏng tơlơ̆ kông, mă khan Sư ăn kơ inh gơh hơgei dang 'noh ră, mă-lei dah inh ưh kơ băt 'mêm kơ Sư hăm bôl buăl inh, thoi noh akâu inh âu ưh kơ yua kiơ ôh."
"And though I bestow all my goods to feed the poor, and though I give my body to be burned, but have not love, it profits me nothing.","Dah inh wă kơ 'Bok Kei-Dei lăp đon kơ inh na inh asong đĭ-đăng mŭk tơmam inh kơ lu bơngai dơnuh hin, klaih kơ noh inh pơm soh pơyơ̆r akâu inh kơ 'Bok Kei-Dei, mă-lei inh ưh kơ băt 'mêm kơ bôl buăl inh, tơdrong inh pơm noh ưh kơ đei yua kiơ kơ inh ôh."
"Love suffers long and is kind; love does not envy; love does not parade itself, is not puffed up","Bơngai bu 'mêm kơ 'Bok Kei-Dei hăm bôl buăl sư, đe pơm kơnê̆ kơ sư, sư hreh đĕch; sư iŏk tơdrong iơ̆m dim ling-lang, sư ưh kơ klai kơ đe, sư huay kơ pơang akâu kơ đe"
"does not behave rudely, does not seek its own, is not provoked, thinks no evil","sư ưh kơ pơ'lŏ, sư ưh kơ pơ'brơh kơ đe, sư mơ̆ng kơ đe, sư ưh kơ pơjah, jơhngơ̆m sư huay kơ 'bônh kơ blĕk. Bơngai bu 'mêm kơ 'Bok Kei-Dei hăm bôl buăl sư, sư ưh kơ lah jô̆ yo kơ đe pơm kơnê̆ kơ sư ôh"
"does not rejoice in iniquity, but rejoices in the truth","sư ưh kơ lăp đon kơ tơdrong kơnê̆, sư lăp đon kơ tơdrong 'lơ̆ng tơpăt."
"bears all things, believes all things, hopes all things, endures all things.","Bơngai bu băt 'mêm kơ 'Bok Kei-Dei hăm bôl buăl sư, mă đe pơm kơnê̆ kơ sư, sư oei 'mêm kơ đe; đe areh kơ buăl sư mă-lei sư oei lui kơ nơ̆r buăl sư; păng sư lui kơ 'Bok Kei-Dei wei-lăng sư lăm tôm tơdrong khŏm khŏm; mă đei tơdrong gleh pơmat-tat, sư oei khŏm adrin lui 'mơ̆i."
"Love never fails. But whether there are prophecies, they will fail; whether there are tongues, they will cease; whether there is knowledge, it will vanish away.","Bơngai bu 'mêm kơ 'Bok Kei-Dei hăm bôl buăl sư, sư 'mêm tơpă ling-lang ưh kơ layơ tôch. Mă-lei gah tơdrong pơtruh nơ̆r 'Bok Kei-Dei, ning-mônh gô tôch, yua kơ dang ei 'Bok Kei-Dei ăn lu bơngai pơtruh nơ̆r Sư, mă-lei ning-mônh ưh pă kăl boih. Ahrei âu Sư ăn kơ lu mơ'nah gơh pơma nơ̆r hlĭch mă đe ưh kơ hlôh wă ư-ang kơ 'Bok Kei-Dei, mă-lei ning-mônh ưh pă yua boih. Dang ei ahrei âu Sư ăn kơ lu mơ'nah gơh hlôh wao tơdrong Sư nhên wă kơ gơh bơtho đe, mă-lei ning-mônh ưh pă kăl boih."
"For we know in part and we prophesy in part.","Dang ei lu buăl bơ̆n mơ'nah 'Bok Kei-Dei ăn kơ lu sư gơh hlôh wao tơdrong Sư, wă kơ chă năm bơtho đe; păng lu buăl bơ̆n mă Sư ăn pơtruh nơ̆r Sư, lu sư hlôh wao hloh kơ bơ̆n tơpă, na sư gơh bơtho ăn kơ bơ̆n."
"But when that which is perfect has come, then that which is in part will be done away.","Mă-lei ning-mônh đĭ-đăng kơ bơ̆n gô hlôh wao tôm tơdrong, thoi noh na bơ̆n ưh pă kăl kơ đe bơtho bơ̆n dơ̆ng."
"When I was a child, I spoke as a child, I understood as a child, I thought as a child; but when I became a man, I put away childish things.","Inh pơma pơtih gia kơ tơdrong noh thoi âu: Kơplah inh oei 'lơ̆p sơ̆, inh pơma thoi lu hơ'lơ̆p, đon inh hlôh wao thoi đon tơduă hơ'lơ̆p, mă-lei truh inh kră boih inh ưh pă kăl kơ tơdrong hơ'lơ̆p dơ̆ng."
"For now we see in a mirror, dimly, but then face to face. Now I know in part, but then I shall know just as I also am known.","Dang ei bơ̆n băt tơdrong 'Bok Kei-Dei ưh kơ nhên ôh, mă-lei ning-mônh bơ̆n gô băt nhên tơpă, kư̆m thoi bơ̆n lăng muh măt đe tơ lăm amĭl mam ưh kơ gan nhên, mă-lei dah bơ̆n lăng tơklă muh măt sư bơ̆n gô băt nhên tơpă yơh. Tơdrong 'Bok Kei-Dei dang ei inh kư̆m ưh kơ hlôh tôm ôh, mă-lei ning-mônh inh gô hlôh tôm, kư̆m thoi 'Bok Kei-Dei hlôh tôm tơdrong inh dang ei mơ̆n."
"And now abide faith, hope, love, these three; but the greatest of these is love.","Đei pêng tơdrong bơ̆n athei wei ling-lang, ưh kơ đei layơ tôch: Bơ̆n athei lui kơjăp, chang hơmĕng dôm tơdrong 'Bok Kei-Dei wă ăn kơ bơ̆n, athei băt 'mêm kơ 'Bok Kei-Dei hăm bôl buăl bơ̆n; mă-lei athei băt 'mêm kơ 'Bok Kei-Dei hăm bôl buăl bơ̆n kăl hloh."
"Pursue love, and desire spiritual gifts, but especially that you may prophesy.","Na bơ̆n ling-lang athei băt 'mêm kơ 'Bok Kei-Dei hăm bôl buăl bơ̆n păng bơ̆n athei apinh Yang Bơhngol 'Lơ̆ng asong kơ bơ̆n tơdrong hơgei Sư, mă loi gơh pơtruh nơ̆r 'Bok Kei-Dei."
"For he who speaks in a tongue does not speak to men but to God, for no one understands him; however, in the spirit he speaks mysteries.","Bơ̆n 'bôh đe bu ư-ang kơ 'Bok Kei-Dei hăm nơ̆r hlĭch mă bơ̆n tam mă kơtơ̆ng păng ưh kơ hlôh, 'noh lu sư pơma ư-ang kơ 'Bok Kei-Dei, ưh kơ sĭ lu sư pơma kơ lu bơ̆n kon bơngai ôh. Tơdrong pơma nơ̆r hlĭch noh đơ̆ng Yang Bơhngol 'Lơ̆ng tơbăt kơ lu sư."
"But he who prophesies speaks edification and exhortation and comfort to men.","Mă-lei gah lu bơngai mă pơtruh nơ̆r 'Bok Kei-Dei, sư bơtho tơblơ̆ tơblang kơ kon bơngai bơ̆n wă kơ hlôh na jing lui kơjăp hiôk huay pă ơh sơ'ngon."
"He who speaks in a tongue edifies himself, but he who prophesies edifies the church.","Bơngai mă ư-ang kơ Kră Yang pơma nơ̆r hlĭch, sư atŏk jơhngơ̆m lui sư kơdih đĕch, sư ưh kơ atŏk jơhngơ̆m bôl lui ôh. Mă-lei bơngai mă pơtruh nơ̆r 'Bok Kei-Dei, sư pơhiôk atŏk jơhngơ̆m lui bôl."
"I wish you all spoke with tongues, but even more that you prophesied; for he who prophesies is greater than he who speaks with tongues, unless indeed he interprets, that the church may receive edification.","Bơngai mă ư-ang kơ Kră Yang pơhiôk akâu sư kơdih noh, inh kư̆m wă kơ iĕm gơh rok sư mơ̆n, mă-lei iĕm athei pơtruh ăn kơ đe tơdrong 'Bok Kei-Dei 'noh kăl hloh kơ tơdrong pơhiôk akâu kơdih. Mă-lei dah bơngai mă ư-ang kơ 'Bok Kei-Dei gơh pơma nơ̆r hlĭch 'noh gơh tơblang kơ lu bôl lui lei kư̆m kăl mơ̆n, yua kơ sư gơh pơhiôk atŏk ăn kơ jơhngơ̆m lui bôl."
"But now, brethren, if I come to you speaking with tongues, what shall I profit you unless I speak to you either by revelation, by knowledge, by prophesying, or by teaching?","Ơ 'nhŏng oh, dah inh năm chă hơpong kơ iĕm na inh nŏng pơma ư-ang kơ 'Bok Kei-Dei păng nơ̆r hlĭch mă iĕm ưh kơ hlôh, tơdrong inh ư-ang noh ưh kơ yua kiơ kơ iĕm ôh. Mă-lei dah inh bơtho tơblơ̆ tơblang ăn kơ iĕm tơdrong 'Bok Kei-Dei mă iĕm tam mă hlôh đơ̆ng sơ̆, lei akâu inh yua kơ iĕm tơpă."
"Even things without life, whether flute or harp, when they make a sound, unless they make a distinction in the sounds, how will it be known what is piped or played?","Pơtih gia tơdrong bơ̆n hlôm tơgiĕp dah reh brŏ, tơdah bơ̆n hlôm dah reh na re atŏ hloi, lei ưh kơ đei bu băt bơ̆n wă hlôm dah reh tơdrong kiơ ôh."
"For if the trumpet makes an uncertain sound, who will prepare for battle?","Pơtih gia kơ khŭl linh tơblah, tơdah bơngai mă chĕp keng hlôm ưh kơ tơdra kơ đe nai băt, lei thoi yơ bôl gơh kơchăng kơ tơdrong tơblah?"
"So likewise you, unless you utter by the tongue words easy to understand, how will it be known what is spoken? For you will be speaking into the air.","Tơdrong pơma nơ̆r hlĭch kư̆m thoi noh mơ̆n, tơdah bơ̆n nŏng kơ pơma mă-lei đe nai ưh kơ hlôh minh tơdrong kiơ, thoi yơ gơh yua kơ bôl?"
"There are, it may be, so many kinds of languages in the world, and none of them is without significance.","Đei lơ bơngai tơ ala teh âu pơma nơ̆r phara, rim nơ̆r pơma sư hlôh kơdih kơdih."
"Therefore, if I do not know the meaning of the language, I shall be a foreigner to him who speaks, and he who speaks will be a foreigner to me.","Mă-lei dah bơ̆n tơ'bơ̆p bơngai tơmoi pơma nơ̆r pha kơ bơ̆n, bơ̆n ưh kơ hlôh nơ̆r sư pơma, bơ̆n lăng sư bơngai tơmoi đĕch păng sư lăng bơ̆n kư̆m lei-lăi."
"Even so you, since you are zealous for spiritual gifts, let it be for the edification of the church that you seek to excel.","Yua kơ thoi noh na inh wă khan kơ iĕm thoi âu: Iĕm wă tơpă mơ̆n kơ Yang Bơhngol 'Lơ̆ng tơgŭm iĕm hơgei tôm tơdrong, mă-lei iĕm athei apinh tơdrong hơgei gơh tơgŭm kơ bơ̆n bơngai lui."
"Therefore let him who speaks in a tongue pray that he may interpret.","Thoi noh na bơngai mă Yang Bơhngol 'Lơ̆ng tơgŭm sư gơh pơma nơ̆r hlĭch ư-ang kơ 'Bok Kei-Dei 'noh, sư athei krao khan apinh 'Bok Kei-Dei tơgŭm sư hơgei hlôh tôm tơdrong sư pơma nơ̆r hlĭch 'noh 'mơ̆i, na sư gơh tơblang ăn kơ lu bơngai lui."
"For if I pray in a tongue, my spirit prays, but my understanding is unfruitful.","Phŏ bơ̆n gơh pơma krao khan nơ̆r hlĭch pơhiôk lăm jơhngơ̆m kơdih, mă-lei bơ̆n ưh kơ hlôh tơdrong bơ̆n pơma noh wă khan kiơ, bơ̆n kư̆m bơnê kơ 'Bok Kei-Dei lăm jơhngơ̆m bơ̆n mơ̆n, mă-lei đon bơ̆n ưh kơ hlôh wao."
"What is the conclusion then? I will pray with the spirit, and I will also pray with the understanding. I will sing with the spirit, and I will also sing with the understanding.","Bơ̆n tơchĕng thoi yơ wă kơ trŏ lei? Inh wă kơ bơ̆n krao khan pơhiôk lăm jơhngơ̆m kơdih păng inh wă kơ bơ̆n krao khan gơh hlôh wao tơdrong bơ̆n krao khan. Inh wă kơ bơ̆n hơri bơnê kơ 'Bok Kei-Dei pơhiôk lăm jơhngơ̆m kơdih păng inh wă kơ bơ̆n hơri kư̆m hlôh tơdrong bơ̆n hơri mơ̆n."
"Otherwise, if you bless with the spirit, how will he who occupies the place of the uninformed say “Amen” at your giving of thanks, since he does not understand what you say?","Dah bu krao khan bơnê kơ 'Bok Kei-Dei yua nơ̆r hlĭch pơhiôk lăm jơhngơ̆m sư kơdih đĕch, lei thoi yơ bôl bơ̆n mă ưh kơ hlôh hơdai wang bơnê kơ 'Bok Kei-Dei tơdrong sư ưh kơ hlôh?"
"For you indeed give thanks well, but the other is not edified.","Tơdrong bơ̆n krao khan bơnê kơ 'Bok Kei-Dei thoi noh 'lơ̆ng ră mơ̆n, mă-lei ưh kơ yua kơ bôl."
"I thank my God I speak with tongues more than you all","Inh bơnê kơ 'Bok Kei-Dei Sư ăn kơ inh gơh pơma nơ̆r hlĭch lơ hloh kơ iĕm."
"yet in the church I would rather speak five words with my understanding, that I may teach others also, than ten thousand words in a tongue.","Mă-lei kơplah bơ̆n akŭm inh ưh kơ wă ôh pơma nơ̆r hlĭch. Inh pơma kiơ̆ kơ nơ̆r bôl băt lăp pơđăm tŏ plei đĕch kư̆m dang lĕ hloh loi kơ mơjĭt-rơbâu nơ̆r hlĭch mă inh gơh pơma 'noh."
"Brethren, do not be children in understanding; however, in malice be babes, but in understanding be mature.","Ơ 'nhŏng oh, gah tơdrong iĕm 'maih pơma nơ̆r hlĭch, iĕm athei tơchĕng kiơ̆ đon kră, 'nĕ pă kiơ̆ thoi đon bơngai nge. Bơ̆n băt kơ lu bơngai nge ưh kơ gơh pơm kơnê̆ kơ đe, dah bơ̆n kiơ̆ thoi noh 'lơ̆ng mơ̆n, mă-lei bơ̆n 'nĕ kơ kiơ̆ kơ đon sư tơchĕng, yua kơ sư ưh kơ hlôh ôh."
"In the law it is written: “With men of other tongues and other lips I will speak to this people; And yet, for all that, they will not hear Me,” says the Lord.","Lăm sơ̆p hla bơar 'Bok Kei-Dei khan boih thoi âu: “Inh wơh lu bơngai tơmoi yua nơ̆r lu sư kơdih bơtho pơđep lu bơngai Isơrael tơgŭm inh, mă-lei lu bơngai Isơrael kư̆m ưh kơ chu 'mơ̆i.”"
"Therefore tongues are for a sign, not to those who believe but to unbelievers; but prophesying is not for unbelievers but for those who believe.","Thoi noh na 'Bok Kei-Dei yua nơ̆r hlĭch wă tơbăt ăn tơdrong Sư wă phak kơ lu bơngai mă mơ̆ng đunh boih mă ưh kơ chu lui kơ nơ̆r Sư. Gah lu bơngai chu lui kơ nơ̆r Sư, ưh kơ kăl kơ đe pơma tơbăt ăn tơdrong 'Bok Kei-Dei wă phak ôh, lu sư kăl pôm lu bơngai pơtruh nơ̆r 'Bok Kei-Dei đĕch; mă-lei ưh kơ sĭ pơtruh kơ lu bơngai mă kuă kơ lui ôh, pơtruh kơ lu bơngai mă lui boih."
"Therefore if the whole church comes together in one place, and all speak with tongues, and there come in those who are uninformed or unbelievers, will they not say that you are out of your mind?","Pơtih gia thoi âu dơ̆ng: Dah kơplah iĕm oei akŭm băl, na đĭ-đăng kơ iĕm pơma hloi nơ̆r hlĭch, lu bơngai mă ưh tam kơtơ̆ng tơdrong 'Bok Kei-Dei, lu bơngai mă ưh tam lui, lu sư 'bôh tơdrong iĕm pơma nơ̆r hlĭch 'noh lu sư khan iĕm wơnh đĕch hăm trŏ?"
"But if all prophesy, and an unbeliever or an uninformed person comes in, he is convinced by all, he is convicted by all.","Mă-lei dah lu sư mơ̆ng đĭ kơ iĕm pơtruh nơ̆r 'Bok Kei-Dei, lei lu sư kư̆m băt kơdih bơngai yoch, yua kơ đĭ-đăng kơ iĕm tơbăt kơ lu sư mă nhên."
"And thus the secrets of his heart are revealed; and so, falling down on his face, he will worship God and report that God is truly among you.","Păng dah lu sư băt kơdih bơngai yoch tih dang yơ, lu sư kư̆m sơtơ̆p kŭl-tăng kơkuh hli kơ 'Bok Kei-Dei mơ̆n păng lu sư kư̆m băt kơ iĕm bơngai 'Bok Kei-Dei tơgŭm."
"How is it then, brethren? Whenever you come together, each of you has a psalm, has a teaching, has a tongue, has a revelation, has an interpretation. Let all things be done for edification.","Ơ 'nhŏng oh, iĕm băt tơdrong inh pơma hei thoi noh boih, na iĕm wă pơđâu băl thoi yơ dơ̆ng gah tơdrong iĕm wă akŭm? Kơplah iĕm akŭm, bơngai âu sư wă hơri bơnê kơ 'Bok Kei-Dei, bơngai noh sư wă bơtho, bơngai to sư wă pơtruh nơ̆r đơ̆ng 'Bok Kei-Dei, bơngai nai wă pơma nơ̆r hlĭch ư-ang kơ 'Bok Kei-Dei, bơngai nai dơ̆ng wă tơblơ̆ tơdrong pơma nơ̆r hlĭch. Mă-lei dôm tơdrong iĕm pơm noh inh athei iĕm pơm mă trŏ wă atŏk jơhngơ̆m bôl buăl bơngai lui."
"If anyone speaks in a tongue, let there be two or at the most three, each in turn, and let one interpret.","Dah iĕm wă kơ bơngai mă gơh pơma nơ̆r hlĭch ư-ang kơ 'Bok Kei-Dei iung pơma kơ iĕm, lei iĕm athei ăn lăp 'bar 'nu dah pêng 'nu đĕch păng sư athei pơma bơlơh băl mơ-minh 'nu, ưh kơ gơh iung pơma minh 'măng hơdai hloi ôh. Păng athei đei bơngai mă gơh tơblơ̆ nơ̆r hlĭch sư pơma noh mơ̆n."
"But if there is no interpreter, let him keep silent in church, and let him speak to himself and to God.","Dah ưh kơ đei bơngai gơh tơblơ̆ nơ̆r hlĭch noh, iĕm 'nĕ kơ ăn sư pơma kơ iĕm nơ̆r noh hŏ, iĕm athei sư krao khan kơdrô̆ sư kơ 'Bok Kei-Dei đĕch."
"Let two or three prophets speak, and let the others judge.","Gah lu bơngai pơtruh kơ iĕm nơ̆r 'Bok Kei-Dei, iĕm athei lu sư bơtho lăp 'bar 'nu dah pêng 'nu păng ăn kơ tơduă lu sư bơngai pơtruh nơ̆r 'Bok Kei-Dei tơchĕng tơdrong bơngai mă dơ̆ng bơtho noh hăm 'blep trŏ kơ tơdrong 'Bok Kei-Dei tơpă dah ưh."
"But if anything is revealed to another who sits by, let the first keep silent.","Kơplah bôl sư oei bơtho, dah 'Bok Kei-Dei tơbăt dơ̆ng kơ bôl sư nai tơdrong kiơ wă pơma, bơngai mă pơma hơdrol noh sư athei krŏt mơ̆ng kơ bôl sư pơma dơ̆ng 'mơ̆i."
"For you can all prophesy one by one, that all may learn and all may be encouraged.","Lu iĕm bơngai mă 'Bok Kei-Dei rơih wă pơtruh nơ̆r Sư kơ bôl buăl, đĭ-đăng kơ iĕm gơh bơtho mơ̆n, mă-lei iĕm athei iung pơma bơlơh băl mơ-minh 'nu, thoi noh na đĭ-đăng kơ bôl gơh băt nhên tơdrong 'Bok Kei-Dei na jing hiôk chơt."
"And the spirits of the prophets are subject to the prophets.","Bơngai mă pơtruh nơ̆r 'Bok Kei-Dei, dah 'Bok Kei-Dei tơbăt ăn kơ sư tơdrong kiơ wă pơtruh ăn kơ bơngai lui, bơngai noh kư̆m gơh gô bôl bơtho đang 'mơ̆i na sư gơh iung pơma kơ đe"
"For God is not the author of confusion but of peace, as in all the churches of the saints.","yua kơ 'Bok Kei-Dei ưh kơ wă kơ bơ̆n akŭm kư̆ kă ôh, Sư wă kơ bơ̆n akŭm 'blep trŏ thoi Sư wă."
"Let your women keep silent in the churches, for they are not permitted to speak; but they are to be submissive, as the law also says.","Lăm iĕm akŭm, lu bơngai drŏ-kăn athei hreh ưh kơ gơh iung pơma. Lu bơngai lui mă akŭm jơ̆p-jang anih kư̆m pơm thoi noh mơ̆n. Lu bơngai drŏ-kăn athei lui yom kơ bơngai drŏ-nglo kư̆m thoi tơdrong 'Bok Kei-Dei pơkă."
"And if they want to learn something, let them ask their own husbands at home; for it is shameful for women to speak in church.","Dah lu bơngai drŏ-kăn ưh kơ hlôh tơdrong kiơ kiơ na wă jet đe, sư athei jet klo sư 'bơ̆t brŏk tơ hnam kơnh đĕch, 'nĕ kơ jet kơplah oei akŭm. Bơngai drŏ-kăn pơma kơplah iĕm akŭm ưh kơ 'lơ̆ng ôh."
"Or did the word of God come originally from you? Or was it you only that it reached?","Iĕm khan iĕm pơm tơm tơdrong bơtho nơ̆r 'Bok Kei-Dei hă? 'Bok Kei-Dei wă tơbăt kơ pôm iĕm đĕch tơdrong Sư dah kiơ? Ưh ôh."
"If anyone thinks himself to be a prophet or spiritual, let him acknowledge that the things which I write to you are the commandments of the Lord.","Bơngai bu băt kơdih sư khan sư bơngai pơtruh tơdrong 'Bok Kei-Dei kơ đe păng lu bơngai bu nai khan sư đei Yang Bơhngol 'Lơ̆ng tơgŭm sư hơgei gơh pơm tơdrong kiơ kiơ, lu bơngai noh sư athei băt tôm tơdrong inh chih ată đơ̆ng Yêsu Krist tơpă yơh."
"But if anyone is ignorant, let him be ignorant.","Dah bơngai bu lăm lu iĕm ưh kơ băt kơ inh chih ată tơdrong 'Bok Kei-Dei kơ iĕm tơpă, lei 'Bok Kei-Dei kư̆m ưh kơ băt kơ bơngai noh lui kơ Sư ôh."
"Therefore, brethren, desire earnestly to prophesy, and do not forbid to speak with tongues.","Ơ 'nhŏng oh, iĕm athei krao khan apinh 'Bok Kei-Dei ăn kơ iĕm gơh pơtruh nơ̆r Sư ling-lang. Tơdrong lu bôl pơma nơ̆r hlĭch noh iĕm 'nĕ mah khă sư dêh hŏ."
"Let all things be done decently and in order.","Mă-lei iĕm athei akŭm 'blep trŏ thoi Kră Yang wă, 'nĕ pă akŭm kư̆ kă."
"Moreover, brethren, I declare to you the gospel which I preached to you, which also you received and in which you stand","Ơ lu 'nhŏng oh, 'nâu inh wă tơ'blŏk ăn kơ iĕm tơdrong 'nao 'lơ̆ng mă inh đei bơtho ăn kơ lu iĕm boih, lu iĕm lui boih păng oei kơjăp lăm tơdrong lui dang ei 'noh."
"by which also you are saved, if you hold fast that word which I preached to you—unless you believed in vain.","Yua kơ tơdrong 'nao 'lơ̆ng 'nâu, na iĕm gơh klaih. Dang ei đĭ kơ iĕm hăm oei răk tơdrong 'nao 'lơ̆ng mă đêl inh bơtho kơ lu iĕm dah ưh? Tơ̆ng ưh, tơdrong lu iĕm lui ưh kơ đei yua kiơ ôh."
"For I delivered to you first of all that which I also received: that Christ died for our sins according to the Scriptures","Inh bơtho kơ iĕm sơ̆ tơdrong mă kăl dêh đêl Kră Yang Yêsu Krist ăn kơ inh, khan 'Bok Krist lôch yua kơ tơdrong yoch bơ̆n 'blep thoi đe chih khan lê̆ hơdrol boih lăm sơ̆p hla bơar 'Bok Kei-Dei."
"and that He was buried, and that He rose again the third day according to the Scriptures","Đe 'bŭ Sư; kơtĕch pêng năr Sư iung arih dơ̆ng 'blep thoi đe chih khan lê̆ hơdrol boih lăm sơ̆p hla bơar 'Bok Kei-Dei tơpă."
"and that He was seen by Cephas, then by the twelve.","Klaih kơ noh Yêsu Krist tơ'bôh akâu Sư kơ Pêtrôs păng tơ'bôh kơ mơjĭt-'bar 'nu jơ̆ng 'bang Sư."
"After that He was seen by over five hundred brethren at once, of whom the greater part remain to the present, but some have fallen asleep.","Đơ̆ng noh lăm minh 'măng Sư tơ'bôh kơ loi pơđăm-hrĕng 'nu bơngai lui kơ Sư. Mă lu bơngai 'noh dang ei kư̆m oei arih, kư̆m đei mơ'nah lôch mơ̆n."
"After that He was seen by James, then by all the apostles.","Đơ̆ng noh dơ̆ng Sư tơ'bôh kơ Yakơ păng đĭ-đăng bơngai jơ̆ng 'bang Sư."
"Then last of all He was seen by me also, as by one born out of due time.","'Bơ̆t tuch-luch Sư tơ'bôh kơ inh, inh thoi lĕ kơ minh 'nu kon nge đe tơpŭ hloh kơ khei 'năr"
"For I am the least of the apostles, who am not worthy to be called an apostle, because I persecuted the church of God.","yua kơ inh bơngai jơ̆ng 'bang iĕ hloh kơ lu jơ̆ng 'bang nai. Inh ưh kơ hơnhŏ đe krao inh jơ̆ng 'bang Sư ôh, yua kơ inh đei pơrăm lu bơngai lui kơ 'Bok Kei-Dei."
"But by the grace of God I am what I am, and His grace toward me was not in vain; but I labored more abundantly than they all, yet not I, but the grace of God which was with me.","Mă-lei 'Bok Kei-Dei mơnat kơ inh. 'Bok Kei-Dei mơnat kơ inh ưh kơ sĭ Sư mơnat đĕch ôh, Sư tơgŭm ăn kơ inh bơ̆jang lơ hloh kơ lu đe nai. Mă-lei ưh kơ trŏ kơ inh kơdih ôh, 'noh yua kơ đơ̆ng 'Bok Kei-Dei mơnat na Sư tơgŭm ăn kơ inh."
"Therefore, whether it was I or they, so we preach and so you believed.","Dôm tơdrong inh 'nao bơtho iĕm hei gah tơdrong Yêsu Krist iung arih đơ̆ng lôch, dôm lu nhôn bơngai jơ̆ng 'bang, mă inh, mă lu sư, tơdrong bơtho lu nhôn lei-lăi đĕch păng tơdrong lui iĕm kư̆m lei-lăi thoi noh mơ̆n."
"Now if Christ is preached that He has been raised from the dead, how do some among you say that there is no resurrection of the dead?","Thoi noh dah nhôn bơtho khan Yêsu Krist iung arih đơ̆ng lôch, lei lơliơ lăm lu iĕm mơ'nah khan ưh kơ đei bu gơh iung arih đơ̆ng lôch?"
"But if there is no resurrection of the dead, then Christ is not risen.","Dah ưh kơ đei bu gơh iung arih, lei Yêsu Krist kư̆m ưh kơ đei iung arih ôh."
"And if Christ is not risen, then our preaching is empty and your faith is also empty.","Dah Yêsu Krist ưh kơ iung arih đơ̆ng lôch, thoi noh tơdrong nhôn bơtho jing tơdrong kơđei păng bơ̆n ưh kơ gơh gơnang kơ Yêsu ôh."
"Yes, and we are found false witnesses of God, because we have testified of God that He raised up Christ, whom He did not raise up—if in fact the dead do not rise.","Dah ưh kơ đei bu iung arih đơ̆ng lôch, thoi noh 'Bok Kei-Dei kư̆m ưh kơ tơiung arih Yêsu Krist ôh păng lu nhôn dang lĕ bơngai pơm kơdranh hơlĕnh kơ 'Bok Kei-Dei đĕch, yua kơ nhôn khan 'Bok Kei-Dei tơiung arih Yêsu Krist đơ̆ng lôch boih."
"For if the dead do not rise, then Christ is not risen.","Dah ưh kơ đei bu gơh iung arih đơ̆ng lôch, thoi noh Yêsu Krist kư̆m ưh kơ gơh iung arih đơ̆ng lôch mơ̆n."
"And if Christ is not risen, your faith is futile; you are still in your sins!","Dah Yêsu Krist ưh kơ iung arih đơ̆ng lôch, thoi noh tơdrong lui iĕm ưh kơ đei yua kiơ păng iĕm kư̆m oei jrok kiơ̆ tơdrong yoch."
"Then also those who have fallen asleep in Christ have perished.","Păng mă lu bơngai lui kơ Yêsu Krist, lu sư lôch boih, lu sư kư̆m hơdai hiong hiach mơ̆n."
"If in this life only we have hope in Christ, we are of all men the most pitiable.","Bơ̆n lui kơ Yêsu Krist, bơ̆n gô arih ling-lang, mă-lei dah kiơ̆ kơ đe khan ưh kơ đei arih ling-lang, lei tơdrong arih bơ̆n 'noh pơmat-tat hloh kơ lu bôl nai đĕch."
"But now Christ is risen from the dead, and has become the firstfruits of those who have fallen asleep.","Mă tơpă 'Bok Kei-Dei tơiung arih Yêsu Krist boih, thoi noh bơ̆n băt 'Bok Kei-Dei kư̆m wă tơiung arih lu bơ̆n mơ̆n. Pơtih gia, Yêsu Krist thoi lĕ 'ba hrôih kơ lu bơngai mă lôch boih."
"For since by man came death, by Man also came the resurrection of the dead.","Tơdrong lôch yua kơ đơ̆ng minh 'nu bơngai pơm yoch sơ̆, na đĭ-đăng bơngai gô lôch ngăl. Kư̆m thoi noh mơ̆n, yua kơ đei minh 'nu bơngai gơh iung arih đơ̆ng lôch, na ning-mônh kon bơngai bơ̆n gô iung arih kư̆m lei-lăi thoi Sư mơ̆n."
"For as in Adam all die, even so in Christ all shall be made alive.","Yua kơ bơ̆n đơ̆ng kon sâu 'bok Ađam, na đĭ-đăng bơngai lôch ngăl. Thoi noh mơ̆n, yua kơ bơ̆n lui kơ Yêsu Krist na đĭ-đăng bơ̆n ning-mônh 'Bok Kei-Dei kư̆m wă tơiung arih mơ̆n."
"But each one in his own order: Christ the firstfruits, afterward those who are Christ’s at His coming.","Rim 'nu kơ bơ̆n athei gô lăp kơ khei 'năr. Yêsu Krist Sư thoi lĕ kơ 'ba hrôih, Sư iung arih hơdrol kơ bơ̆n. Mưh lăp kơ khei 'năr Sư wă jur tơ ala teh âu, đĭ-đăng bơngai lui iung arih kiơ̆ Sư."
"Then comes the end, when He delivers the kingdom to God the Father, when He puts an end to all rule and all authority and power.","'Bơ̆t 'noh boih năr tôch, na dôm lu bơngai juăt kơ pơgơ̆r păng dôm lu yang nai mă hơdai wang 'maih pơgơ̆r, năr 'noh kơnh lu sư gô thuơ kơ Yêsu Krist đĭ na Yêsu gô pơjao ăn kơ 'Bă Sư pơgơ̆r đĭ-đăng tôm tơdrong."
"For He must reign till He has put all enemies under His feet.","'Bok Kei-Dei ăn kơ Yêsu pơgơ̆r truh tơ Sư blah rôp ba dôm lu bơngai mă ayăt kơ Yêsu lê̆ tơ kơnơl jơ̆ng Sư."
"The last enemy that will be destroyed is death.","Mă tuch-luch ning-mônh 'Bok Kei-Dei gô pơrăm tôm tơdrong kơnê̆ na bơ̆n ưh pă lôch dơ̆ng."
"For “He has put all things under His feet.” But when He says “all things are put under Him,” it is evident that He who put all things under Him is excepted.","Bơ̆n băt kơ 'Bok Kei-Dei wă pơrăm tôm tơdrong kơnê̆ yua kơ sơ̆p hla bơar Sư đei khan: “'Bok Kei-Dei wă ăn kơ Kon Sư pơgơ̆r tôm tơdrong.” Mă-lei ưh kơ sĭ Yêsu Krist wă pơgơ̆r 'Bă Sư hai ôh."
"Now when all things are made subject to Him, then the Son Himself will also be subject to Him who put all things under Him, that God may be all in all.","'Bok Kei-Dei ăn kơ Kon Sư pơgơ̆r tôm tơdrong đang boih, na Kon Sư pơjao ăn kơ 'Bă Sư pơđĭ tôm tơdrong păng ăn kơ 'Bă Sư pơgơ̆r akâu Sư hai."
"Otherwise, what will they do who are baptized for the dead, if the dead do not rise at all? Why then are they baptized for the dead?","Bĭ tơdrong âu dơ̆ng, lu bơngai mă iŏk 'batem boih, lu sư wă iŏk tang lu bơngai lui mă lôch boih ưh kơ tam iŏk 'batem, na dah lu bơngai lôch ưh kơ iung arih lei lơliơ sư wă iŏk 'batem tang lu bơngai lôch?"
"And why do we stand in jeopardy every hour?","Gah inh đe ling-lang wă pơm kơnê̆ kơ inh kơlih kơ inh adrin jang tơdrong 'Bok Kei-Dei. Na dah inh lôch ning-mônh ưh kơ đei iung arih đơ̆ng lôch, lei thoi yơ inh wă adrin jang thoi dang ei?"
"I affirm, by the boasting in you which I have in Christ Jesus our Lord, I die daily.","Ơ 'nhŏng oh, inh wă roi tơbăt ăn kơ iĕm gah tơdrong đe wă pơrăm inh, na rim năr ưh kơ băt năr ayơ inh lôch, mă-lei inh hiôk tơpă lăm jơhngơ̆m inh yua kơ iĕm lui kơjăp kơ Kră Yang bơ̆n Yêsu Krist boih, na inh mah roi tơbăt ăn kơ iĕm thoi noh."
"If, in the manner of men, I have fought with beasts at Ephesus, what advantage is it to me? If the dead do not rise, “Let us eat and drink, for tomorrow we die!”","Inh đei tơdrong gleh truh kơ inh tơ Pơlei Êphêsô dang lĕ inh tơblah păng sem bri. Dah inh adrin tơblah păng sư, mă-lei inh ưh kơ tơchĕng tơdrong inh gô iung arih ning-mônh, lei tơdrong inh adrin 'noh ưh kơ đei yua kiơ kơ inh ôh. Dah 'Bok Kei-Dei ưh kơ tơiung arih lu bơngai bơ̆n đơ̆ng lôch, lei bơ̆n kuă kơ kiơ kơ sa et phĭ mah rơkah rơkai chă tơdrong hiôk ling-lang, yua kơ bơ̆n wă lôch hiong hiơt thoi ei?"
"Do not be deceived: “Evil company corrupts good habits.”","Iĕm 'nĕ kơ lui kơ lu bơngai wă pơlung iĕm, khan 'Bok Kei-Dei ưh kơ wă tơiung arih bơngai lôch, kơnh đơ̆ng bơngai 'lơ̆ng oei hơdai bơngai kơnê̆ sư jing kơnê̆ lei-lăi."
"Awake to righteousness, and do not sin; for some do not have the knowledge of God. I speak this to your shame.","Iĕm athei tơbral tơdrong yoch na jing 'lơ̆ng 'nĕ pă pơm tơdrong yoch đơ̆ng âu tơ anăp. Lu iĕm mơ'nah ưh kơ hlôh wao tơdrong 'Bok Kei-Dei thoi yơ na iĕm mơlâu ưh?"
"But someone will say, “How are the dead raised up? And with what body do they come?”","Pơtih gia đei bơngai jet pơngiĕl khan: “Lơliơ bơngai lôch khan gơh iung arih dơ̆ng? Akâu bơ̆n jing thoi yơ dơ̆ng?”"
"Foolish one, what you sow is not made alive unless it dies.","Bơngai bu jet thoi noh bơngai 'noh sư ưh kơ hlôh ôh. Bơ̆n rei adrĕch tơ teh, sư lôch 'mơ̆i klaih kơ noh sư gô chăt."
"And what you sow, you do not sow that body that shall be, but mere grain—perhaps wheat or some other grain.","Gah tơdrong bơ̆n rei adrĕch, pơtih gia adrĕch 'ba dah adrĕch găr nai, bơ̆n rei pôm găr sư đĕch tơ teh, ưh kơ sĭ bơ̆n hơloh rei tơnơm sư hloi ôh. Bơ̆n rei găr sư 'mơ̆i na đơ̆ng rŏng sư chăt jing đei tơnơm."
"But God gives it a body as He pleases, and to each seed its own body.","Kră Yang 'Bok Kei-Dei ăn kơ rim adrĕch chăt hla kiơ̆ thoi Sư pơjing sơ̆, rim adrĕch đei tơnơm phara kơdih kơdih."
"All flesh is not the same flesh, but there is one kind of flesh of men, another flesh of animals, another of fish, and another of birds.","Na akâu kon bơngai, akâu kon sem brem kư̆m phara kiơ̆ kơ khŭl sư mơ̆n; akâu kon bơngai pha, akâu kon sem brem pha, akâu sem păr pha, akâu ka kư̆m pha mơ̆n."
"There are also celestial bodies and terrestrial bodies; but the glory of the celestial is one, and the glory of the terrestrial is another.","Dôm tơmam tơ kơpal plĕnh ti, wă khan thoi lĕ kơ sơnglŏng, sư pha; dôm tơmam Sư pơjing tơ ala teh âu pha. Gah tơdrong 'lơ̆ng rŏ sư, tơdrong 'lơ̆ng rŏ khei sơnglŏng sư 'lơ̆ng rŏ, mă tơmam ala teh sư kư̆m 'lơ̆ng rŏ mơ̆n, mă tơdrong 'lơ̆ng rŏ sư phara."
"There is one glory of the sun, another glory of the moon, and another glory of the stars; for one star differs from another star in glory.","Măt 'năr sư 'lơ̆ng rŏ, măt khei kư̆m 'lơ̆ng rŏ mơ̆n, mă lu sơnglŏng kư̆m 'lơ̆ng rŏ mơ̆n, mă tơdrong 'lơ̆ng rŏ sư phara. Sơnglŏng 'noh 'lơ̆ng rŏ thoi noh, sơnglŏng to 'lơ̆ng rŏ thoi to."
"So also is the resurrection of the dead. The body is sown in corruption, it is raised in incorruption.","Gah tơdrong iung arih đơ̆ng lôch kư̆m lei-lăi thoi noh mơ̆n. Akâu kon bơngai bơ̆n iung arih ning-mônh phara, ưh kơ thoi akâu bơ̆n mă oei arih dang ei ôh. Akâu bơ̆n lôch boih na đe 'bŭ akâu bơ̆n tơ teh, mưh 'Bok Kei-Dei tơiung arih bơ̆n ning-mônh Sư wă ăn kơ bơ̆n akâu 'nao pran kơtang ưh kơ layơ lôch."
"It is sown in dishonor, it is raised in glory. It is sown in weakness, it is raised in power.","Đe 'bŭ akâu bơ̆n tơ teh ưh pă yua kiơ dơ̆ng, mă-lei mưh Sư tơiung arih, akâu bơ̆n jing 'lơ̆ng rŏ. Đe 'bŭ akâu bơ̆n tơ teh ưh kơ pran ôh, mă-lei mưh Sư tơiung arih, akâu bơ̆n jing pran."
"It is sown a natural body, it is raised a spiritual body. There is a natural body, and there is a spiritual body.","Akâu bơ̆n mă đe 'bŭ tơ teh, na sơ̆ akâu bơ̆n noh akâu bơngai ala teh, bơ̆n gơh tơbôl hăm bơngai ala teh, gơh pơma dơnuh hăm bơngai ala teh; mă-lei mưh Sư tơiung arih bơ̆n ning-mônh, bơngai bơ̆n đei akâu 'nao gơh oei hơdai hăm Yang, tơbôl hăm Yang. Dah kon bơngai bơ̆n đei akâu tơ ala teh âu, bơ̆n kư̆m gô đei akâu tơ plĕnh ti mơ̆n."
"And so it is written, “The first man Adam became a living being.” The last Adam became a life-giving spirit.","Yua kơ thoi noh na lăm sơ̆p hla bơar 'Bok Kei-Dei đe đei chih boih thoi âu: “Bơngai kơ đĭ-đăng hơdrol sơ̆ jĭ 'bok Ađam, 'Bok Kei-Dei ăn kơ sư đei akâu đei jơhngơ̆m wă kơ gơh arih.” Na 'bok Ađam mă hơtuch âu, wă khan Yêsu Krist, Sư Yang wă anhăk đĭ-đăng kon bơngai oei hơdai hăm Sư arih ling-lang."
"However, the spiritual is not first, but the natural, and afterward the spiritual.","Bơ̆n ưh kơ gơh đei akâu wă tơbôl hơdai hăm Yang hơdrol ôh, bơ̆n gơh tơbôl hăm bơngai bơ̆n 'mơ̆i hơdrol, klaih kơ noh na gơh tơbôl kơ Yang dơ̆ng."
"The first man was of the earth, made of dust; the second Man is the Lord from heaven.","Bơngai kơ đĭ-đăng hơdrol sơ̆, sư đơ̆ng 'Bok Kei-Dei pơjing sư păng teh, man sư păng 'mui teh; na bơngai mă 'bar 'noh Sư jur đơ̆ng plĕnh."
"As was the man of dust, so also are those who are made of dust; and as is the heavenly Man, so also are those who are heavenly.","Bơngai mă 'Bok Kei-Dei man sư păng 'mui teh, đĭ-đăng kon bơngai ala teh kư̆m lei-lăi thoi sư ngăl; bơngai mă jur đơ̆ng plĕnh, wă khan Yêsu Krist, na đĭ-đăng lu bơngai lui kơ Sư kư̆m lei-lăi thoi Sư mơ̆n ning-mônh."
"And as we have borne the image of the man of dust, we shall also bear the image of the heavenly Man.","Kư̆m thoi bơ̆n đei kơdih boih akâu đơ̆ng 'Bok Kei-Dei man păng teh, na ning-mônh bơ̆n kư̆m đei lei-lăi thoi akâu Yêsu mă jur đơ̆ng plĕnh mơ̆n."
"Now this I say, brethren, that flesh and blood cannot inherit the kingdom of God; nor does corruption inherit incorruption.","Ơ 'nhŏng oh, inh khan kơ iĕm tơpă, sĕch akar kon bơngai bơ̆n ưh kơ gơh oei tơ dêh char 'Bok Kei-Dei ôh, yua kơ sĕch akar bơ̆n juăt kơ ôm hach. Tơ dêh char Sư ưh kơ đei kiơ jing ôm hach."
"Behold, I tell you a mystery: We shall not all sleep, but we shall all be changed","Na dang ei inh wă khan ăn kơ iĕm minh tơdrong hrĕp tam mă tơbăt kơ đe đơ̆ng sơ̆: Kon bơngai bơ̆n, 'Bok Kei-Dei ưh kơ ăn lôch đĭ ôh, đĭ-đăng kơ bơngai mă lôch mă oei arih tơplih hloi akâu 'nao. Kơđei kơ minh tơtĕp măt, lăp bơ̆n kơtơ̆ng đe hlôm keng năr tôch; đe hlôm na bơngai lôch iung arih hloi ưh pă đei ôm hach boih, na bơ̆n mă oei arih kư̆m tơplih hloi akâu 'nao mơ̆n."
"in a moment, in the twinkling of an eye, at the last trumpet. For the trumpet will sound, and the dead will be raised incorruptible, and we shall be changed.","Na dang ei inh wă khan ăn kơ iĕm minh tơdrong hrĕp tam mă tơbăt kơ đe đơ̆ng sơ̆: Kon bơngai bơ̆n, 'Bok Kei-Dei ưh kơ ăn lôch đĭ ôh, đĭ-đăng kơ bơngai mă lôch mă oei arih tơplih hloi akâu 'nao. Kơđei kơ minh tơtĕp măt, lăp bơ̆n kơtơ̆ng đe hlôm keng năr tôch; đe hlôm na bơngai lôch iung arih hloi ưh pă đei ôm hach boih, na bơ̆n mă oei arih kư̆m tơplih hloi akâu 'nao mơ̆n."
"For this corruptible must put on incorruption, and this mortal must put on immortality.","Yua kơ akâu bơ̆n ling-lang kơ ôm hach na bơ̆n athei iŏk tơplih akâu 'nao mă ưh kơ layơ ôm hach; akâu bơ̆n ling-lang kơ lôch bơ̆n athei iŏk tơplih akâu 'nao mă ưh kơ layơ lôch."
"So when this corruptible has put on incorruption, and this mortal has put on immortality, then shall be brought to pass the saying that is written: “Death is swallowed up in victory.”","Thoi noh akâu bơ̆n mă ling-lang kơ ôm hach, iŏk tơplih boih akâu 'nao mă ưh kơ ôm hach, akâu bơ̆n ling-lang kơ lôch, iŏk tơplih boih akâu 'nao mă ưh kơ lôch, 'noh 'blep trŏ thoi đe chih khan lê̆ hơdrol sơ̆ thoi âu: “Tơdrong lôch ưh pă đei boih, jei bơ̆n boih.”"
"“O Death, where is your sting? O Hades, where is your victory?”","“Ơ tơdrong lôch, tơ yơ jei e? Ơ tơdrong lôch, tơ yơ e gơh pơrăm nhôn dơ̆ng?”"
"The sting of death is sin, and the strength of sin is the law.","Tơdrong yoch pơm kơ bơ̆n lôch răm păng yua kơ bơ̆n ưh kơ kĕ kiơ̆ tơdrong juăt 'Bok Kei-Dei, na bơ̆n yoch rai dêh."
"But thanks be to God, who gives us the victory through our Lord Jesus Christ.","Mă-lei bơnê kơ 'Bok Kei-Dei Sư mơnat ăn jei bơ̆n yua kơ Kră Yang bơ̆n Yêsu Krist lôch tang bơ̆n."
"Now concerning the collection for the saints, as I have given orders to the churches of Galatia, so you must do also","Bĭ gah tơdrong pơyơ̆r jên wă tơgŭm lu bơngai lui tơ dêh Juđê, inh wă kơ iĕm pơm kiơ̆ thoi inh pơkă kơ lu bơngai lui tơ dêh Galati."
"On the first day of the week let each one of you lay something aside, storing up as he may prosper, that there be no collections when I come.","Rim năr mônh, rim 'nu kơ iĕm pơyơ̆r jên kơdih kơdih, kiơ̆ kơ jơhngơ̆m iĕm wă păng kiơ̆ kơ tơmam iĕm đei. Thoi noh lăp inh truh tơ iĕm, na iĕm pơyơ̆r tôm boih, huay pă kăl pơyơ̆r dơ̆ng."
"And when I come, whomever you approve by your letters I will send to bear your gift to Jerusalem.","Lăp inh truh tơ iĕm, na lu bơngai mă iĕm rơih đơ̆ng lăm lu iĕm 'noh, inh wă wơh lu sư năm ăn tơmam đơ̆ng iĕm pơyơ̆r tơgŭm ăn kơ lu bơngai lui tơ Pơlei Jêrusalem. Inh kư̆m wă chih kơthơ mơ̆n wă ăn kơ lu sư chĕp ba kơ lu kră bơngai lui tơ Pơlei Jêrusalem wă kơ lu sư băt."
"But if it is fitting that I go also, they will go with me.","Păng dah kăl kơ tơ'ngla inh wang năm kư̆m bưh mơ̆n, lei đe 'noh năm hơdai hăm inh."
"Now I will come to you when I pass through Macedonia (for I am passing through Macedonia).","Đơ̆ng rŏng kơ inh năm tơ dêh Masêđôn, inh wă năm tơ iĕm, yua kơ inh wă năm tơ dêh Masêđôn hơdrol 'mơ̆i."
"And it may be that I will remain, or even spend the winter with you, that you may send me on my journey, wherever I go.","Rŏ lăng inh oei hơdai iĕm đunh 'biơ̆, truh đơ̆ng rŏng kơ bơyan puih thâu, na đơ̆ng noh iĕm gơh tơgŭm inh mă năm tơ yơ yơ."
"For I do not wish to see you now on the way; but I hope to stay a while with you, if the Lord permits.","'Nâu ưh kơ sĭ inh wă drong ngôi đĕch ôh, inh wă oei hơdai iĕm đunh 'biơ̆ mơ̆n, dah Kră Yang ăn."
"But I will tarry in Ephesus until Pentecost.","Mă-lei dang ei inh wă oei tơ Pơlei Êphêsô truh kơ Năr Giĕng Pangtơkôt 'mơ̆i na năm tơ iĕm"
"For a great and effective door has opened to me, and there are many adversaries.","yua kơ tơ Êphêsô âu dang lĕ trong rơwơn pơchoh ăn kơ inh jang 'biơ̆, mă-lei kư̆m đei lơ bơngai wă ayăt kơ nhôn mơ̆n."
"And if Timothy comes, see that he may be with you without fear; for he does the work of the Lord, as I also do.","Lăp Timôthê năm tơ iĕm, iĕm athei sơng iŏk sư tơpă hŏ, wă kơ sư huay kơ hli dah mơlâu, yua kơ sư jang tơdrong Kră Yang Yêsu Krist kư̆m lei-lăi thoi inh mơ̆n."
"Therefore let no one despise him. But send him on his journey in peace, that he may come to me; for I am waiting for him with the brethren.","Iĕm 'nĕ pơdê sư. Lăp sư yak đơ̆ng iĕm wih tơ inh, iĕm athei tơgŭm 'biơ̆ hŏ, wă kơ sư hiôk păng dang ei inh oei chang gô sư hăm đĭ kơ bôl sư wih tơ inh tơ âu."
"Now concerning our brother Apollos, I strongly urged him to come to you with the brethren, but he was quite unwilling to come at this time; however, he will come when he has a convenient time.","Gah 'nhŏng bơ̆n Apôlê, inh pơlung sư khŏm khŏm athei sư năm ngôi tơ iĕm hơdai lu 'nhŏng oh bơ̆n ră, mă-lei sư ưh kơ yĕng năm ngôi tơ iĕm dang ei ôh, gô sư wăn ning-mônh na sư năm ngôi."
"Watch, stand fast in the faith, be brave, be strong.","Inh athei iĕm kơchăng ling-lang pơkrơ̆ng mă kơjăp tơdrong lui 'nĕ kơdŭn."
"Let all that you do be done with love.","Mă dôm tơdrong jang, iĕm athei băt tơchĕng 'mêm mơnat kơ đe."
"I urge you, brethren—you know the household of Stephanas, that it is the firstfruits of Achaia, and that they have devoted themselves to the ministry of the saints","Iĕm kư̆m băt mơ̆n Sêphanna păng hnam dơnŏ sư, lu sư lui kơ Kră Yang hơdrol kơ đe lăm dêh Grĕk, lu sư adrin tơgŭm lu bơngai lui ling-lang."
"that you also submit to such, and to everyone who works and labors with us.","Ơ 'nhŏng oh, inh athei iĕm chu yom kơ sư păng đĭ-đăng lu bơngai mă gơh jang thoi sư noh."
"I am glad about the coming of Stephanas, Fortunatus, and Achaicus, for what was lacking on your part they supplied.","Inh chhơp kơ jơhngơ̆m inh tơpă yua kơ inh 'bôh đe Sêphanna, Phơttuna păng Achaikơ đơ̆ng iĕm năm ngôi tơ inh. Inh rơnguơ̆ đĭ-đăng kơ iĕm ră, mă-lei 'bôh lu sư boih, dang 'bôh iĕm mơ̆n."
"For they refreshed my spirit and yours. Therefore acknowledge such men.","Lu sư pơm kơ jơhngơ̆m inh hiôk păng pơm kơ jơhngơ̆m iĕm hiôk lei-lăi mơ̆n. Na iĕm athei chu yom kơ dôm lu bơngai mă pơm thoi noh."
"The churches of Asia greet you. Aquila and Priscilla greet you heartily in the Lord, with the church that is in their house.","Lu khŭl lui kơ 'Bok Kei-Dei tơ dêh Asi đei nơ̆r jet gia iĕm. 'Bok Akila, yă Prisil păng đĭ dôm lu bơngai lui juăt kơ akŭm tơ hnam bre sư kư̆m đei nơ̆r jet gia iĕm mơ̆n yua kơ bơ̆n minh khŭl bơngai lui kơ Kră Yang."
"All the brethren greet you. Greet one another with a holy kiss.","Đĭ-đăng kơ 'nhŏng oh bơ̆n mă oei hơdai hăm inh, lu sư đei nơ̆r jet gia pơma dơnuh kơ iĕm. Na apinh iĕm sơng iŏk rôp băl ti wă kơ băt tơdrong 'mêm băl hŏ."
"The salutation with my own hand—Paul’s.","Kơthơ âu nơ̆r inh pơma, buăl inh chih. Lăp wă jê̆ tôch na ti inh Pôl chih kơdih."
"If anyone does not love the Lord Jesus Christ, let him be accursed. O Lord, come!","Bơngai bu ưh kơ 'mêm kơ Kră Yang Yêsu, bơngai 'noh sư đei tơdrong 'Bok Kei-Dei wă phak sư. Ơ Kră Yang Yêsu, jur bĕ, dah jur tơ nhôn."
"The grace of our Lord Jesus Christ be with you.","Inh apinh Kră Yang Yêsu Krist wei-lăng iĕm lăm tôm tơdrong."
"My love be with you all in Christ Jesus. Amen.","Inh 'mêm mơnat kơ iĕm yua kơ bơ̆n 'nhŏng oh lui kơ Kră Yang Yêsu Krist. A-men."
